

**Політика конфіденційності Samsung Plus**

Дата набрання чинності: 1 січня 2025 року

Компанія Samsung Electronics Co., Ltd. (далі — **Samsung**) знає, наскільки важлива конфіденційність для наших клієнтів та їхніх співробітників і партнерів, і ми прагнемо забезпечити розуміння того, як ми збираємо, переносимо й зберігаємо вашу інформацію. Ця політика конфіденційності містить огляд наших правил поводження з персональною інформацією, зібраною за допомогою **SAMSUNG PLUS** (далі – **Сервіси для бізнесу**).

Ця Політика конфіденційності може періодично оновлюватися, щоб відображати зміни в нашій практиці опрацювання персональних даних, що здійснюється у зв’язку із Сервісами для бізнесу, чи зміни в чинному законодавстві. Дату останнього оновлення цієї Політики конфіденційності буде вказано в її заголовку. У разі оновлення Політики конфіденційності ми заздалегідь повідомимо вас про зміни, які вважаємо істотними, розмістивши відповідне повідомлення в Сервісах для бізнесу чи надіславши вам електронного листа, де це доречно.

**Яку інформацію про вас ми збираємо?**

Ми можемо збирати різні типи персональної інформації, необхідні для Cервісів для бізнесу.

Наприклад:

* Ми збиратимемо персональні дані, які ви надаєте під час взаємодії із Сервісами для бізнесу, як-от ваше ім’я та прізвище, адреса, адреса електронної пошти й контактні дані, посада й сфера діяльності, компанія, мова, реєстраційні дані, фізичні контакти з пристроєм та введення даних іншим чином, а також будь-які повідомлення, які ви надсилаєте чи передаєте нам чи якими ви обмінюєтеся з нашими клієнтами.
* Ми можемо збирати дані про використання вами Cервісів для бізнесу, включно із часом і тривалістю використання; інформацією, збереженою у файлах cookie, які ми налаштували на вашому пристрої; а також інформацією про налаштування вашого пристрою.
* Ми також можемо отримувати персональну інформацію щодо вас від вашого роботодавця чи постачальника послуг або із загальнодоступних і платних джерел (згідно із чинним законодавством), яку ми можемо комбінувати з іншою інформацією, отриманою нами від вас або щодо вас (тією мірою, якою це дозволено чинним законодавством, чи відповідно до наданого вами спеціального дозволу).
* Ми також можемо отримувати іншу інформацію, пов’язану з використанням вами Сервісів для бізнесу, зокрема інформацію (наприклад, інформацію про застосунки, які ви використовуєте, зображення, записи в календарі, а також вміст і дані з інших застосунків, вебсайтів і служб Samsung та сторонніх виробників), яку ми отримуємо від застосунків і служб Samsung і сторонніх виробників, до яких надається доступ чи які використовуються Сервісами для бізнесу для надання вам послуг.
* Ми використовуємо автоматизовані засоби, щоб збирати інформацію про ваші пристрої з підтримкою Сервісів для бізнесу, зокрема моделі пристроїв, версії ОС, конфігурації та налаштування пристрою, IP-адреси, а також ідентифікатори пристроїв та інші унікальні ідентифікатори. Крім того, ми можемо отримувати інформацію про те, як, коли та як довго ви використовуєте свої пристрої з підтримкою Сервісів для бізнесу, зокрема про те, як ви використовуєте Сервіси для бізнесу, а також застосунки й служби Samsung і сторонніх виробників на цих пристроях (наприклад, про список застосунків, установлених на ваших пристроях, музику, що відтворюється на них, вебсайти, які ви відвідуєте, і виконувані вами пошукові запити).

**Як ми використовуємо вашу інформацію?**

Ми можемо використовувати зібрану нами інформацію для таких цілей:

* + для надання продуктів і послуг, запитаних вами (або вашим роботодавцем) та для реєстрації або аутентифікації вас чи вашого пристрою;
  + для відповідей на ваші запитання або запити інформації;
  + для надання кращих та більш персоналізованих продуктів і послуг, що враховують історію покупок вашої компанії, тривалість роботи та іншу пов’язану інформацію;
  + за умови вашої згоди (у випадках, коли це передбачено застосовним законодавством) для інформування вас про нові продукти й послуги;
  + для оцінки та аналізу нашого ринку, клієнтів, продуктів і послуг (включно із запитом вашої думки щодо наших продуктів і послуг та проведення опитувань клієнтів);
  + для з’ясування того, як компанії використовують Сервіси для бізнесу, щоб мати змогу поліпшувати їх і розробляти нові продукти й сервіси;
  + для виконання робіт з обслуговування та підтримання достатнього рівня безпеки Сервісів для бізнесу;
  + для захисту прав, власності чи безпеки Samsung або будь-якої з наших афілійованих компаній, ділових партнерів, співробітників чи клієнтів, наприклад, у рамках судових розглядів, внутрішніх розслідувань та розслідувань, що проводяться компетентними органами;
  + в інший спосіб за вашою згодою або згідно з описом на момент збирання вашої інформації;
  + для зв’язку з вами щодо сертифікації Samsung Plus і надання сповіщень, вмісту, попереджень, надсилання пропозицій, рекламних акцій, маркетингових матеріалів та інших повідомлень.

Використовуючи Сервіси для бізнесу, ми можемо збирати особисту інформацію про ваші дії на вебсайтах і під’єднаних пристроях із плином часу, а також на сторонніх вебсайтах, пристроях, застосунках та інших функціях і службах, що потребують підключення до мережі Інтернет. Ми можемо використовувати сторонні аналітичні сервіси для надання Сервісів для бізнесу, як-от Google Analytics. Постачальники послуг, які адмініструють такі аналітичні сервіси, допомагають нам аналізувати використання вами Сервісів для бізнесу й поліпшувати їхню якість. Отримана нами інформація може бути розкрита зазначеним постачальникам послуг та іншим відповідним третім сторонам чи зібрана безпосередньо ними й використовуватися, наприклад, для оцінювання використання Сервісів для бізнесу, надання допомоги в адмініструванні Сервісів для бізнесу та діагностування технічних проблем. Для отримання докладнішої інформації про Google Analytics перейдіть за посиланням <http://www.google.com/analytics/learn/privacy.html> та <https://www.google.com/policies/privacy/partners/>.

**Кому ми передаємо вашу інформацію?**

Ми розкриватимемо вашу інформацію в межах нашого бізнесу й передаватимемо її переліченим нижче особам, але лише для вказаних вище цілей:

* Афілійованим компаніям Samsung;
* третім сторонам у разі потреби надання вам запитаних продуктів та послуг. Наприклад, ми можемо розкривати дані щодо вашого платежу фінансовим установам у встановленому порядку для опрацювання транзакцій, запитаних вами;
* компаніям, які надають послуги за нашим дорученням, як-от компанії, що допомагають нам із процесом білінгу;
* іншим сторонам: (і) для дотримання вимог законодавства чи виконання певної юридичної процедури в примусовому порядку (як-от ордер на обшук або інша ухвала суду); (іі) для підтвердження чи забезпечення дотримання політик, що регулюють користування нашими Сервісами для бізнесу; (ііі) для захисту прав, власності або безпеки Samsung чи будь-яких наших афілійованих компаній, ділових партнерів або клієнтів; (іv) у межах злиття, передавання контролю чи у випадку банкрутства;
  + іншим третім сторонам у разі отримання вашої згоди чи запиту з вашого боку на таке поширення.

Інформація, розміщена вами в загальнодоступних частинах вебсайту, мобільного застосунку чи іншого онлайн-сервісу, як-от електронні дошки оголошень, може бути доступною для перегляду іншими користувачами Сервісів для бізнесу. Ми не контролюємо використання цієї інформації іншими користувачами Сервісів для бізнесу й не несемо відповідальності за її використання. Наприклад, персональну інформацію, розміщену вами в загальнодоступних частинах, можуть збирати й використовувати інші особи для надсилання вам неузгоджених із вами повідомлень або для інших цілей.

**Що ми робимо для захисту вашої інформації?**

Ми впровадили належні фізичні й технічні заходи для захисту інформації, яку ми збираємо у зв’язку із Сервісами для бізнесу. Водночас, будь ласка, пам’ятайте, що, попри вживання адекватних заходів для захисту вашої інформації, жоден вебсайт, засіб передавання даних через Інтернет, комп’ютерна система чи бездротове з’єднання не є повністю безпечними.

**Куди ми передаємо вашу інформацію?**

Використання вами Сервісів для бізнесу або участь у них може потребувати передавання, зберігання та опрацювання вашої інформації за межами вашої країни проживання згідно з положеннями цієї політики. Будь ласка, пам’ятайте, що законодавство щодо захисту інформації та інші закони в країнах, куди ваша інформація може передаватися, можуть бути не настільки вичерпними, як у вашій країні. Ми вживатимемо належних заходів згідно із вимогами чинного законодавства для забезпечення захисту вашої персональної інформації.

**Які ви маєте права?**

Згідно із законодавством деяких країн ви можете мати право на запит докладних даних про інформацію, яку ми збираємо щодо вас, та на виправлення неточностей у цій інформації. Ми можемо відхиляти запити, що необґрунтовано повторюються, потребують непропорційних технічних зусиль, ставлять під загрозу конфіденційність інших осіб, не мають жодного практичного значення, а також запити, доступ до яких не передбачений місцевим законодавством.

Якщо ви надсилаєте запит про видалення особистої інформації, ви визнаєте, що не зможете отримати доступ до Сервісів для бізнесу чи користуватися ними, а залишкова особиста інформація може деякий час зберігатися в записах і архівах компанії Samsung, але компанія Samsung не використовуватиме цю інформацію в комерційних цілях. Ви розумієте, що, попри отримання вашого запиту на видалення інформації, компанія Samsung залишає за собою право зберігати вашу особисту інформацію чи відповідну її частину, якщо компанія Samsung призупинила, обмежила або припинила ваш доступ до вебсайту за порушення Умов використання Samsung, якщо це необхідно для захисту прав, власності або безпеки компанії Samsung, чи будь-яких наших відповідних афілійованих осіб, ділових партнерів, співробітників або клієнтів.

Щоб оновити свої налаштування, обмежити кількість повідомлень, які ви отримуєте від нас, або надіслати запит, зв’яжіться з нами, як зазначено в розділі «**Контакти**» нижче.

Сервіси для бізнесу можуть пропонувати можливість вибору варіантів налаштувань, пов’язаних зі збиранням, видаленням і передаванням певної інформації та повідомлень про продукти, послуги та акції, курс, оцінки, стенограму навчання, спільноти, асистента навчання, винагороди, оголошення та події, а також розмови із чат-ботами. Ви можете отримати доступ до налаштувань, щоб дізнатися про можливості, які можуть бути доступні вам під час використання Сервісів для бізнесу.

**Протягом якого часу ми зберігаємо вашу інформацію?**

Ми вживаємо належні заходи, щоб ваша особиста інформація зберігалася, доки це необхідно для досягнення цілей, для яких її було зібрано, чи відповідно до вимог чинного законодавства.

**Посилання та продукти третіх сторін у наших сервісах**

Наші Сервіси для бізнесу можуть містити посилання на вебсайти чи служби третіх сторін, які ми не контролюємо. Ми не відповідаємо за безпеку та конфіденційність інформації, яку збирають вебсайти чи інші сервіси. Вам слід проявляти обережність й ознайомлюватися із заявами про конфіденційність, що застосовуються до сторонніх вебсайтів і сервісів, якими ви користуєтеся.

**Файли сookie, маяки та подібні технології**

Ми, а також треті сторони, що надають вміст, рекламу або інші функціональні можливості в наших Сервісах для бізнесу, можуть використовувати файли cookie, маяки та інші технології в деяких категоріях наших сервісів для бізнесу.

*Файли cookie*

Файли cookie – це маленькі файли, що зберігають деяку інформацію на вашому пристрої. Вони надають можливість компанії, яка встановила файл cookie на ваш пристрій, розпізнавати вас на різних вебсайтах, сервісах, пристроях та/або під час сеансів перегляду. Файли сookie використовують для різних корисних цілей. Наприклад:

1. **Абсолютно необхідні файли cookie.** Ці файли cookie необхідні для роботи нашого вебсайту. Ними є, наприклад, файли cookie, які дозволяють вам увійти в безпечні зони нашого вебсайту.
2. **Аналітичні чи експлуатаційні файли cookie.** Вони дають нам змогу розпізнавати й підраховувати кількість відвідувачів, а також бачити, як відвідувачі переміщаються по нашому вебсайту під час його використання. Це допомагає нам поліпшити роботу нашого вебсайту, наприклад гарантуючи, що користувачі легко знаходять те, що вони шукають.
3. **Функціональні файли cookie.** Вони використовуються для розпізнавання вас, коли ви повертаєтеся на наш вебсайт. Це дозволяє нам персоналізувати наш вміст для вас, вітати вас на ім’я й запам’ятовувати ваші уподобання (наприклад, ваш вибір мови чи регіону).
4. **Цільові файли cookie.** Ці файли cookie записують ваш візит на наш вебсайт, сторінки, які ви відвідали, і посилання, за якими ви переходили. Ми використовуватимемо цю інформацію, щоб забезпечити відповідність нашого вебсайту й реклами, що відображається на ньому, вашим інтересам.

Якщо ви використовуєте для доступу до Сервісів для бізнесу веббраузер, його можна налаштувати на приймання всіх файлів cookie, відхилення всіх файлів cookie або отримання сповіщень про надсилання файлу cookie. Усі браузери відрізняються один від одного, тому для зміни параметрів файлів cookie скористайтеся меню «Довідка» свого браузера. Операційна система вашого пристрою може містити додаткові параметри керування файлами cookie.

Водночас пам’ятайте, що для належної роботи деяких Сервісів для бізнесу використання файлів cookie може бути обов’язковим, тому вимкнення цих файлів може негативно вплинути на можливість використання таких Сервісів для бізнесу чи їхніх складників.

*Інше локальне сховище*

Ми разом із деякими третіми сторонами можемо використовувати інші технології локального сховища, як-от спільні локальні об’єкти (також відомі як Flash-файли cookie) та локальне сховище HTML5, пов’язані з нашими Сервісами для бізнесу. Ці технології подібні до описаних вище файлів cookie: вони також зберігаються на пристрої користувача й можуть використовуватися для зберігання певної інформації про вашу активність та уподобання. Водночас, на відміну від звичайних файлів cookie, ці технології можуть використовувати інші частини вашого пристрою, тому, можливо, вам не вдасться керувати ними за допомогою звичайних інструментів і налаштувань браузера. Щоб дізнатися, як вимикати Flash-файли cookie чи видаляти інформацію, яку вони зберігають, натисніть [тут](http://helpx.adobe.com/flash-player/kb/disable-local-shared-objects-flash.html).

*Маяки*

Ми разом із деякими третіми сторонами також можемо використовувати технології під назвою «маяки» (або «пікселі»), які передають інформацію з вашого пристрою на сервер. Маяки можна вбудовувати в онлайновий вміст, відео та повідомлення електронної пошти; вони дають серверу змогу зчитувати певні типи інформації на пристрої користувача, з’ясовувати час перегляду вами певного вмісту або повідомлення електронної пошти, визначати час і дату перегляду маяка, а також виявляти IP-адресу вашого пристрою. Разом із деякими третіми сторонами ми використовуємо маяки для різноманітних потреб, зокрема для аналізу використання наших Сервісів для бізнесу й (разом із файлами cookie) для надання більш релевантного вмісту й рекламних оголошень.

Отримуючи доступ до наших Сервісів для бізнесу й використовуючи їх, ви надаєте дозвіл на збереження файлів cookie, інших технологій локального сховища, маяків та іншої інформації на ваших пристроях. Ви також погоджуєтеся із тим, що компанія Samsung і згадані вище треті сторони можуть отримувати доступ до таких файлів cookie, технологій локального сховища, маяків та інформації.

**Контакти**

У разі виникнення запитань щодо цієї політики зв’яжіться з нами за такою адресою електронної пошти:

dataprotection@samsung.com

