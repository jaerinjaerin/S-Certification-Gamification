

**Πολιτική απορρήτου Samsung Plus**

Ισχύει από: 1η Ιανουαρίου 2025

Η Samsung Electronics Co., Ltd., (Υπεύθυνος επεξεργασίας δεδομένων) ("**Samsung**"), γνωρίζει πόσο σημαντικό είναι το απόρρητο για τους πελάτες της, τους υπαλλήλους τους και τους συνεργάτες τους, και καταβάλλουμε προσπάθεια να είμαστε σαφείς σχετικά με τον τρόπο που συλλέγουμε μεταφέρουμε και αποθηκεύουμε τις πληροφορίες σας. Η παρούσα Πολιτική απορρήτου προσφέρει μια επισκόπηση των πρακτικών μας σχετικά με τις πληροφορίες αναφορικά με τα προσωπικά στοιχεία που συλλέγονται μέσω του **Samsung Plus** (η "**Επιχειρηματική υπηρεσία**").

Η παρούσα Πολιτική απορρήτου ενδέχεται να ενημερώνεται περιοδικά προκειμένου να ενσωματώνει τις αλλαγές στις πρακτικές προσωπικών πληροφοριών που εφαρμόζουμε σε σχέση με τις Επιχειρηματικές υπηρεσίες ή αλλαγές στην ισχύουσα νομοθεσία. Η ημερομηνία της τελευταίας επικαιροποίησης θα αναφέρεται στην αρχή αυτής της Πολιτικής απορρήτου. Αν επικαιροποιήσουμε την Πολιτική απορρήτου θα σας ενημερώσουμε εκ των προτέρων σχετικά με τις αλλαγές που θεωρούμε ότι είναι ουσιώδεις αναρτώντας μια ανακοίνωση στις Επιχειρηματικές υπηρεσίες ή αποστέλλοντάς σας ένα μήνυμα ηλεκτρονικού ταχυδρομείου.

**Ποια στοιχεία συλλέγουμε;**

Θα συλλέγουμε διάφορους τύπους προσωπικών στοιχείων σε σχέση με τις Επιχειρηματικές υπηρεσίες.

Για παράδειγμα:

* Θα συλλέγουμε τις προσωπικές πληροφορίες που παρέχετε μέσω της αλληλεπίδρασής σας με τις Επιχειρηματικές υπηρεσίες. Τέτοιες πληροφορίες περιλαμβάνουν το όνομα, τη διεύθυνση, τη διεύθυνση e-mail και τα στοιχεία επικοινωνίας, το επάγγελμα, τη θέση, την εταιρεία, τη γλώσσα, τα στοιχεία μητρώου, τυχόν πληροφορίες που εισάγεται μέσω αφής ή άλλως, καθώς και επικοινωνία ανάμεσα σε εμάς και εσάς ή ανάμεσά σε εσάς και τους πελάτες μας.
* Θα συλλέγουμε δεδομένα σχετικά με την από μέρους σας χρήση των Επιχειρηματικών υπηρεσιών, συμπεριλαμβανομένου του χρόνου και διάρκειας της χρήσης σας, πληροφορίες που αποθηκεύονται σε cookie που εγκαθιστούμε στη συσκευή σας και πληροφορίες σχετικά με τις ρυθμίσεις της συσκευής σας
* Επίσης μπορεί να λαμβάνουμε προσωπικά στοιχεία για εσάς από τον εργοδότη ή πάροχο των υπηρεσιών σας ή από δημόσιες και εμπορικά διαθέσιμες πηγές (κατά τα νομίμως επιτρεπόμενα), τα οποία μπορεί να συνδυάζουμε με άλλες πληροφορίες που λαμβάνουμε από εσάς ή σχετικά με εσάς (κατά τα νομίμως επιτρεπόμενα, ή άλλως με την ξεχωριστή συγκατάθεσή σας).
* Επίσης, ενδέχεται να συλλέξουμε άλλες πληροφορίες σχετικά με την από μέρους σας χρήση των Επιχειρηματικών υπηρεσιών, συμπεριλαμβανομένων των πληροφοριών που λαμβάνουμε από εφαρμογές και υπηρεσίες της Samsung και τρίτων κατασκευαστών (όπως πληροφορίες σχετικά με τις εφαρμογές που χρησιμοποιείτε, τις εικόνες, τις καταχωρίσεις ημερολογίου και το περιεχόμενο και τα δεδομένα από άλλες εφαρμογές, ιστοτόπους και υπηρεσίες της Samsung και τρίτων μερών), στις οποίες αποκτούν πρόσβαση ή τις οποίες χρησιμοποιούν οι Επιχειρηματικές υπηρεσίες προκειμένου να σας παρέχουμε τις Υπηρεσίες.
* Συλλέγουμε πληροφορίες με αυτοματοποιημένα μέσα σχετικά με τις συσκευές όπου είναι ενεργοποιημένες οι Επιχειρηματικές υπηρεσίες. Οι πληροφορίες αυτές περιλαμβάνουν: μοντέλα συσκευών, εκδόσεις λειτουργικού συστήματος, διαμορφώσεις και ρυθμίσεις συσκευών, διευθύνσεις IP, αναγνωριστικά συσκευών και άλλα μοναδικά αναγνωριστικά. Επιπλέον, ενδέχεται να συλλέγουμε πληροφορίες για τον τρόπο, τον χρόνο και τη διάρκεια χρήσης των συσκευών όπου είναι ενεργοποιημένες οι Επιχειρηματικές υπηρεσίες, συμπεριλαμβανομένης της από μέρους σας χρήσης των Επιχειρηματικών υπηρεσιών, των εφαρμογών και υπηρεσιών της Samsung και τρίτων στις συσκευές (όπως καταγραφή των εφαρμογών στις συσκευές σας, της μουσικής που αναπαράγεται στις συσκευές σας, των ιστοτόπων που επισκέπτεστε και των αναζητήσεων που πραγματοποιείτε)

Μέσω των Επιχειρηματικών υπηρεσιών, συλλέγουμε προσωπικές πληροφορίες σχετικά με τις διαδικτυακές δραστηριότητές σας σε ιστοτόπους και συνδεδεμένες συσκευές, καθώς και σε ιστοτόπους, συσκευές, εφαρμογές και άλλες διαδικτυακές δυνατότητες και υπηρεσίες τρίτων. Ενδέχεται να χρησιμοποιούμε υπηρεσίες ανάλυσης τρίτων, όπως το Google Analytics, στις Επιχειρηματικές υπηρεσίες μας. Οι πάροχοι υπηρεσιών που διαχειρίζονται αυτές τις υπηρεσίες ανάλυσης μάς βοηθούν να αναλύουμε την από μέρους σας χρήση των Επιχειρηματικών υπηρεσιών και να βελτιώνουμε τις Επιχειρηματικές υπηρεσίες μας. Οι πληροφορίες που λαμβάνουμε ενδέχεται να γνωστοποιούνται σε ή να συλλέγονται απευθείας από αυτούς τους παρόχους και άλλους σχετικούς τρίτους που χρησιμοποιούν αυτές τις πληροφορίες, π.χ. για την αξιολόγηση της χρήσης των Επιχειρηματικών υπηρεσιών, την παροχή των Επιχειρηματικών υπηρεσιών και τη διάγνωση τεχνικών προβλημάτων. Για να μάθετε περισσότερα σχετικά με το Google Analytics, επισκεφτείτε τη διεύθυνση <http://www.google.com/analytics/learn/privacy.html> και <https://www.google.com/policies/privacy/partners/>.

Μπορείτε να επιλέξετε να μην μας παρέχετε ορισμένους τύπους πληροφοριών, όπως το όνομα χρήστη και τη διεύθυνση email. Σε ορισμένες περιπτώσεις αυτό ενδέχεται να περιορίσει την από μέρους σας χρήση των Επιχειρηματικών υπηρεσιών. Θα εξηγήσουμε αυτούς τους περιορισμούς όσο το δυνατόν καλύτερα κατά την αίτηση των πληροφοριών σας ώστε να είστε σε θέση να λάβετε μια τεκμηριωμένη απόφαση.

**Πώς χρησιμοποιούμε τις πληροφορίες σας;**

Ενδέχεται να χρησιμοποιήσουμε τις πληροφορίες που συλλέγουμε για τους παρακάτω σκοπούς:

* + για παροχή προϊόντων και υπηρεσιών που ζητήθηκαν από εσάς ή από τον εργοδότη σας και για την εγγραφή ή την επαλήθευση της ταυτότητας ή της συσκευής σας
  + για απάντηση στις ερωτήσεις σας ή στα αιτήματά σας για πληροφορίες
  + για παροχή καλύτερων και πιο προσαρμοσμένων προϊόντων και υπηρεσιών, που λαμβάνουν υπόψη το ιστορικό αγορών και υπηρεσιών της εταιρείας σας, καθώς και άλλες σχετικές πληροφορίες
  + υπό τον όρο της ξεχωριστής συγκατάθεσής σας όπου απαιτείται από την ισχύουσα νομοθεσία, για πληροφόρησή σας σχετικά με νέα προϊόντα και υπηρεσίες
  + για αξιολόγηση και ανάλυση της αγοράς, των πελατών, προϊόντων και υπηρεσιών μας (όπου συμπεριλαμβάνονται ερωτήσεις από εμάς σχετικά με τη γνώμη σας για τα προϊόντα και τις υπηρεσίες μας και διεξαγωγή έρευνας πελατών)
  + για κατανόηση του τρόπου με τον οποίο οι εταιρείες χρησιμοποιούν τις Επιχειρηματικές υπηρεσίες έτσι ώστε να μπορούμε να τις βελτιώνουμε και να αναπτύσσουμε νέα προϊόντα και υπηρεσίες
  + για παροχή υπηρεσιών συντήρησης και διατήρηση επαρκούς επιπέδου ασφάλειας για τις Επιχειρηματικές υπηρεσίες
  + για προστασία των δικαιωμάτων, της περιουσίας ή της ασφάλειας της Samsung, ή οποιωνδήποτε των σχετικών συγγενών εταιρειών μας, επιχειρηματικών εταίρων μας, υπαλλήλων ή πελατών, για παράδειγμα, στη διάρκεια νομικών διαδικασιών, εσωτερικών ερευνών και ερευνών από τις αρμόδιες αρχές
  + ειδάλλως, με την ξεχωριστή συγκατάθεσή σας όπου απαιτείται από την ισχύουσα νομοθεσία ή όπως περιγράφεται κατά το χρόνο συλλογής των πληροφοριών σας
  + για επικοινωνία μαζί σας σχετικά με πιστοποιήσεις που αφορούν τις Επιχειρηματικές υπηρεσίες και για παροχή ειδοποιήσεων, περιεχομένου, προειδοποιήσεων, προσφορών, προωθητικών ενεργειών, υλικού μάρκετινγκ και για κάθε άλλον σκοπό επικοινωνίας.

Χρησιμοποιούμε και συνδυάζουμε τις πληροφορίες που συλλέγουμε σχετικά με εσάς από τις Επιχειρηματικές υπηρεσίες μας, τις συσκευές ή άλλες πηγές για να σας προσφέρουμε μια βελτιωμένη εμπειρία. Για παράδειγμα, μπορείτε να χρησιμοποιείτε τα στοιχεία του λογαριασμού Samsung που καταχωρίσατε κατά την εγγραφή στην Επιχειρηματική υπηρεσία και σε άλλες υπηρεσίες που χρησιμοποιούν λογαριασμούς Samsung. Χρησιμοποιούμε επίσης τις πληροφορίες που παρέχετε άμεσα ή μέσω των πηγών που αναφέρονται ανωτέρω για να σας παρέχουμε περιεχόμενο που μπορεί να σας αρέσει ή περιεχόμενο προσαρμοσμένο για εσάς.

Η Samsung επεξεργάζεται προσωπικές πληροφορίες για τους σκοπούς που περιγράφονται παραπάνω. Η νομική βάση της Samsung για την επεξεργασία προσωπικών πληροφοριών περιλαμβάνει την επεξεργασία:

(i) για να μπορέσουμε να τηρήσουμε τις υποσχέσεις μας προς εσάς, όπως να σας παρέχουμε τις Επιχειρηματικές υπηρεσίες

[εκτέλεση της σύμβασης (ΓΚΠΔ άρθρο 6, παράγραφος 1, στοιχείο β)]

(ii) για να προωθήσουμε τα επιχειρηματικά μας ενδιαφέροντα (για παράδειγμα, να διαχειριστούμε τη σχέση μας μαζί σας) [νόμιμο συμφέρον (ΓΚΠΔ άρθρο 6, παράγραφος 1, στοιχείο στ)]

(iii) για να συμμορφωθούμε με τους νόμους, τις κανονιστικές υποχρεώσεις και τις νομικές διαδικασίες (ΓΚΠΔ άρθρο 6, παράγραφος 1, στοιχείο γ) και

(iv) με τη συγκατάθεσή σας (ΓΚΠΔ άρθρο 6, παράγραφος 1, στοιχείο α).

**Σε ποιον γνωστοποιούμε τις πληροφορίες σας;**

Θα γνωστοποιήσουμε τις πληροφορίες σας εσωτερικά εντός της επιχείρησής μας και των ακόλουθων οντοτήτων, αλλά μόνο για τους παραπάνω σκοπούς.

• Συγγενείς εταιρείες: άλλες εταιρείες του ομίλου Samsung Electronics που ελέγχουμε ή κατέχουμε.

• Πάροχοι υπηρεσιών: προσεκτικά επιλεγμένες εταιρείες που παρέχουν υπηρεσίες για εμάς ή για λογαριασμό μας. Αυτοί οι πάροχοι δεσμεύονται επίσης να προστατεύουν τις πληροφορίες σας.

• Άλλα μέρη όταν απαιτείται από τον νόμο ή εάν είναι απαραίτητο για την προστασία της επιχείρησής μας: για παράδειγμα, μπορεί να είναι απαραίτητο βάσει νόμου, νομικής διαδικασίας ή δικαστικής απόφασης από κυβερνητικές αρχές να αποκαλύψουμε τις πληροφορίες σας. Ενδέχεται επίσης να ζητηθούν οι πληροφορίες σας από εμάς για σκοπούς επιβολής του νόμου, εθνικής ασφάλειας, καταπολέμησης της τρομοκρατίας ή άλλων ζητημάτων που σχετίζονται με τη δημόσια ασφάλεια.

• Άλλα μέρη σε σχέση με εταιρικές συναλλαγές: ενδέχεται να γνωστοποιήσουμε τις πληροφορίες σας σε τρίτα μέρη ως μέρος συγχώνευσης ή μεταβίβασης, εξαγοράς ή πώλησης ή σε περίπτωση χρεοκοπίας.

• Άλλα μέρη με τη συγκατάθεσή σας ή υπό την καθοδήγησή σας: εκτός από τις γνωστοποιήσεις που περιγράφονται στην παρούσα Πολιτική απορρήτου, ενδέχεται να κοινοποιήσουμε πληροφορίες σχετικά με εσάς σε τρίτα μέρη όταν εσείς ξεχωριστά συναινείτε ή ζητάτε εν λόγω κοινοποίηση.

Στοιχεία που υποβάλλετε σε δημόσιους χώρους ενός ιστότοπου, εφαρμογής κινητής τηλεφωνίας ή άλλης ηλεκτρονικής υπηρεσίας, όπως πίνακες ανακοινώσεων, ίσως μπορεί να προβληθούν σε άλλους χρήστες των Επιχειρηματικών υπηρεσιών. Δεν ελέγχουμε και δεν είμαστε υπεύθυνοι για τον τρόπο με τον οποίο άλλοι χρήστες των Επιχειρηματικών υπηρεσιών μπορεί να χρησιμοποιήσουν τις πληροφορίες αυτές. Για παράδειγμα, προσωπικά στοιχεία που υποβάλετε σε δημόσιους χώρους μπορεί να συλλεχθούν και να χρησιμοποιηθούν από άλλους με σκοπό την αποστολή ανεπιθύμητων μηνυμάτων ή για άλλους σκοπούς.

**Πώς διατηρούμε ασφαλείς τις πληροφορίες σας;**

Λαμβάνουμε σοβαρά υπόψη την προστασία δεδομένων. Έχουμε θέσει σε εφαρμογή φυσικά και τεχνικά μέτρα προστασίας για να διατηρούμε ασφαλείς τις πληροφορίες που συλλέγουμε. Ωστόσο, σημειώστε ότι αν και λαμβάνουμε εύλογα μέτρα για προστασία των στοιχείων σας, κανένας ιστότοπος, διαδικτυακή μετάδοση, σύστημα υπολογιστών ή ασύρματη σύνδεση δεν είναι εντελώς ασφαλής.

**Πού αποστέλλουμε τα δεδομένα σας;**

Η χρήση σας ή η συμμετοχή σας στις Επιχειρηματικές υπηρεσίες μπορεί να ενέχει τη μεταφορά, αποθήκευση και επεξεργασία των πληροφοριών σας εκτός της χώρας διαμονής σας σε συμμόρφωση με την παρούσα πολιτική. Τέτοιες χώρες περιλαμβάνουν, χωρίς περιορισμό, τη Δημοκρατία της Κορέας και τις Ηνωμένες Πολιτείες της Αμερικής. Σημειώστε ότι η νομοθεσία περί προστασίας δεδομένων καθώς και άλλοι νόμοι των χωρών στις οποίες ενδέχεται να μεταφέρονται οι πληροφορίες σας ίσως να μην είναι τόσο ενδελεχείς όσο αυτοί της χώρας σας. Θα λαμβάνουμε κατάλληλα μέτρα, σε συμμόρφωση με την ισχύουσα νομοθεσία, ώστε να διασφαλίζουμε ότι τα προσωπικά στοιχεία σας παραμένουν προστατευμένα. Τέτοια μέτρα περιλαμβάνουν τη χρήση Τυποποιημένων συμβατικών ρητρών για τη διαφύλαξη της μεταφοράς δεδομένων εκτός του ΕΟΧ ή του ΗΒ. Για περισσότερες πληροφορίες σχετικά με τα μέτρα διαφύλαξης που λαμβάνουμε ώστε να διασφαλίζουμε τη νόμιμη μεταφορά των δεδομένων σας σε χώρες εκτός της Ε.Ε. ή του ΗΒ ή για να αποκτήσετε αντίγραφο των συμβατικών συμφωνιών που εφαρμόζονται, επικοινωνήστε μαζί μας με τους τρόπους που περιγράφονται στην ενότητα **Επικοινωνήστε** **μαζί μας** της παρούσας Πολιτικής απορρήτου.

**Ποια είναι τα δικαιώματά σας;**

Οι προσωπικές σας πληροφορίες ανήκουν σε εσάς. Μπορείτε να μας ζητήσετε να παράσχουμε λεπτομέρειες σχετικά με όσα έχουμε συλλέξει και μπορείτε να μας ζητήσετε να τα διαγράψουμε ή να διορθώσουμε τυχόν ανακρίβειες. Μπορείτε επίσης να μας ζητήσετε να θέσουμε περιορισμούς ή όρια στην επεξεργασία, την κοινοποίηση ή τη μεταφορά των προσωπικών σας πληροφοριών, καθώς και να σας παρέχουμε τις προσωπικές σας πληροφορίες που έχουμε συλλέξει, ώστε να μπορείτε να τις χρησιμοποιήσετε για δικούς σας σκοπούς. Για να ασκήσετε τα δικαιώματά σας, επικοινωνήστε μαζί μας με τους τρόπους που περιγράφονται στην ενότητα "Επικοινωνήστε μαζί μας" της παρούσας Πολιτικής απορρήτου.

Ωστόσο, το να ζητήσετε τη διαγραφή των προσωπικών σας πληροφοριών μπορεί επίσης να οδηγήσει σε απώλεια πρόσβασης στις Επιχειρηματικές υπηρεσίες.

Εάν ζητήσετε διαγραφή προσωπικών πληροφοριών, αναγνωρίζετε ότι ενδέχεται να μην είστε σε θέση να έχετε πρόσβαση ή να χρησιμοποιείτε τις Επιχειρηματικές υπηρεσίες και ότι υπολειπόμενες προσωπικές πληροφορίες ενδέχεται να συνεχίσουν να βρίσκονται στους φακέλους και τα αρχεία της Samsung για ορισμένο χρονικό διάστημα σε συμμόρφωση με την ισχύουσα νομοθεσία, αλλά η Samsung δεν πρόκειται να χρησιμοποιήσει τις πληροφορίες αυτές για εμπορικούς σκοπούς. Κατανοείτε ότι, παρά το αίτημά σας για διαγραφή, η Samsung επιφυλάσσεται του δικαιώματος να διατηρήσει τα προσωπικά στοιχεία σας, ή συναφές τμήμα τους, σύμφωνα με την πολιτική μας περί διατήρησης δεδομένων και την ισχύουσα νομοθεσία, εάν η Samsung αναστείλει, περιορίσει ή διακόψει την πρόσβασή σας στον ιστότοπο λόγω παραβίασης των Όρων χρήσης της Samsung ή οποιασδήποτε άλλης ισχύουσας πολιτικής της Samsung ή ισχύουσας νομοθεσίας, όταν είναι απαραίτητο για προστασία των δικαιωμάτων, της περιουσίας ή της ασφάλειας της Samsung, ή οποιωνδήποτε των σχετικών συγγενών εταιρειών μας, επιχειρηματικών εταίρων μας, υπαλλήλων ή πελατών.

**Για πόσο χρόνο διατηρούμε τις πληροφορίες σας;**

Δεν θα διατηρήσουμε τις προσωπικές σας πληροφορίες για περισσότερο χρόνο από ότι είναι αναγκαίος για τον σκοπό για τον οποίο συλλέχθηκαν. Αυτό σημαίνει ότι οι πληροφορίες θα καταστραφούν ή θα διαγραφούν από τα συστήματά μας όταν δεν είναι πλέον απαραίτητες.

Λαμβάνουμε κατάλληλα μέτρα για να διασφαλίζουμε ότι επεξεργαζόμαστε και διατηρούμε τις πληροφορίες που σας αφορούν με βάση το παρακάτω σκεπτικό:

1. Τουλάχιστον για την περίοδο κατά την οποία οι πληροφορίες χρησιμοποιούνται για να σας παρέχεται μια υπηρεσία

2. Όπως απαιτείται από τη νομοθεσία, μια κανονιστική υποχρέωση, μια σύμβαση ή αναφορικά με τις θεσμικές υποχρεώσεις μας

3. Μόνο εφόσον είναι απαραίτητο για τον σκοπό για τον οποίο συλλέχθηκαν, υποβλήθηκαν σε επεξεργασία ή για μεγαλύτερο διάστημα, εάν αυτό απαιτείται στο πλαίσιο τυχόν σύμβασης, από την ισχύουσα νομοθεσία ή για στατιστικούς σκοπούς, με την προϋπόθεση ότι υπόκεινται στα κατάλληλα μέτρα προστασίας.

**Ποιες υπηρεσίες τρίτων χρησιμοποιούμε;**

Οι Επιχειρηματικές υπηρεσίες μας μπορεί να έχουν συνδέσμους προς ιστότοπους και υπηρεσίες τρίτων που είναι εκτός του δικού μας ελέγχου. Δεν ευθυνόμαστε για την ασφάλεια ή το απόρρητο οποιωνδήποτε πληροφοριών συλλέγουν ιστότοποι ή άλλες υπηρεσίες. Θα πρέπει να είστε προσεκτικοί και να εξετάζετε τις δηλώσεις απορρήτου που ισχύουν για τους ιστότοπους και υπηρεσίες τρίτων που χρησιμοποιείτε.

**Cookie**

Ο ιστότοπός μας χρησιμοποιεί cookie για να είναι σε θέση να σας ξεχωρίζει από τους άλλους χρήστες του ιστοτόπου. Αυτό μας βοηθά να σας προσφέρουμε μια ικανοποιητική εμπειρία κατά την περιήγησή σας στον ιστότοπό μας, καθώς και να βελτιώνουμε τον ιστότοπό μας.

Ένα cookie είναι ένα μικρό αρχείο που περιέχει γράμματα και αριθμούς. Εφόσον συναινέσετε, αυτό αποθηκεύεται στο πρόγραμμα περιήγησης ή στον σκληρό δίσκο σας. Τα cookie περιέχουν πληροφορίες που μεταφέρονται στον σκληρό δίσκο του υπολογιστή σας.

Χρησιμοποιούμε τα ακόλουθα cookie:

1. **Απολύτως απαραίτητα cookie.** Αυτά τα cookie απαιτούνται για τη λειτουργία του ιστοτόπου μας. Σε αυτά περιλαμβάνονται, για παράδειγμα, cookie που επιτρέπουν τη σύνδεσή σας σε προστατευμένες περιοχές του ιστοτόπου μας.
2. **Cookie ανάλυσης ή απόδοσης.** Αυτά μας επιτρέπουν την αναγνώριση και καταμέτρηση των επισκεπτών, καθώς και την παρακολούθηση του τρόπου με τον οποίο οι επισκέπτες πλοηγούνται στον ιστότοπό μας κατά την χρήση. Αυτό μας βοηθάει να βελτιώνουμε τη λειτουργία του ιστοτόπου μας, εξασφαλίζοντας, για παράδειγμα, ότι οι χρήστες είναι σε θέση να βρίσκουν εύκολα αυτό που αναζητούν.
3. **Λειτουργικά cookie.** Αυτά χρησιμοποιούνται για την ταυτοποίησή σας κατά την επιστροφή σας στον ιστότοπό μας. Αυτά μας επιτρέπουν να σας προσφέρουμε προσαρμοσμένο περιεχόμενο, να σας χαιρετάμε ονομαστικά και να θυμόμαστε τις προτιμήσεις σας (για παράδειγμα, την προτιμώμενη γλώσσα ή περιοχή).
4. **Cookie στόχευσης.** Αυτά τα cookie καταγράφουν την επίσκεψή σας στον ιστότοπό μας, τις σελίδες που επισκέπτεστε και τους συνδέσμους που ακολουθείτε. Θα χρησιμοποιούμε αυτές τις πληροφορίες για να προσαρμόζουμε τον ιστότοπό μας και τις προβαλλόμενες διαφημίσεις στα ενδιαφέροντά σας.

Μπορείτε να βρείτε περισσότερες πληροφορίες σχετικά με τα μεμονωμένα cookie που χρησιμοποιούμε, καθώς και για τους σκοπούς χρήσης τους στον παρακάτω πίνακα:

 | Ονομασία cookie | Σκοπός | Περισσότερες πληροφορίες | 
 | --- | --- | --- | 
 | **AspenUser** | Προτιμήσεις χρήστη σε εκπαιδευτική εφαρμογή.  Τύπος cookie: Μόνιμο (24 ώρες) | Currency=U.S.+Dollar  FromUTC=-5.00  Lang=en-us  LangPK=1  null  SessionIgnoreDCSFontMEssage=false  Timezone=America%2fNew+York  TimeZonePK=50  UXEnabled-=1 | 
 | **olsUserPreferences** | Προτιμήσεις χρήστη σχετικά με την εμφάνιση του παίκτη και το μάθημα.  Τύπος cookie: συνεδρίας | ApplySharedSA=1  CourseSA=1  CourseTOC=0  HomeCourseStatus=1  HomeLastTopics=1  HomeNextMilestone=1  HomeSchedule=1  null  Orgid=org-default  SkinAdm=default\_st900  SkinAut=default\_st900  SkinCMgr=default\_st900  SkinCRwr=default\_st900  SkinDsh=default\_st900  SkinLrn=default\_st900  SkinMgr=default\_st900 | 
 | <ul><li>(sumtauth</li></ul> | Χρησιμοποιείται για την έγκριση αιτημάτων. Το ωφέλιμο φορτίο περιέχει τις ακόλουθες δηλώσεις. Το διακριτικό έχει κατακερματιστεί με τον αλγόριθμο HMAC-SHA256. Παρακάτω μπορείτε να δείτε πώς εμφανίζεται κατά τη μεταφορά (το κείμενο που επισημαίνεται με κίτρινο χρώμα αποτελεί την περιγραφή που προστέθηκε για σκοπούς επεξήγησης).  Τύπος cookie: συνεδρίας | Στοιχεία ωφέλιμου φορτίου:  Εκδότης (Εφαρμογή SumTotal, η οποία εξέδωσε το διακριτικό. Π.χ.: http://www.sumtotalsystems.com/coreui)  Υποκείμενο (Όνομα χρήστη για τον οποίο ζητήθηκε το διακριτικό)  Κοινό (ο αποδέκτης-στόχος του διακριτικού. π.χ.: Κλειδί μισθωτή)  Λήξη (Χρόνος λήξης)  Δεν ισχύει πριν από (ΔΥ)  Έκδοση στις (Χρόνος έκδοσης διακριτικού)  Αναγνωριστικό συνεδρίας μεσολαβητή SSO (SSO Broker)  Αναγνωριστικό χρήστη του χρήστη που προσομοιώνει το υποκείμενο (Διαθέσιμο μόνο στη λειτουργία προσομοίωσης)  Όνομα χρήστη του χρήστη που προσομοιώνει το υποκείμενο (Διαθέσιμο μόνο στη λειτουργία προσομοίωσης)  Τοπικές ρυθμίσεις υποκειμένου  Αναγνωριστικό χρήστη του υποκειμένου  Σήμανση υποκειμένου ως λογαριασμού επισκέπτη  Αναγνωριστικό ατόμου του υποκειμένου  ένδειξη εξωτερικού υποκειμένου  Κλειδί υπηρεσίας αξιοπιστίας (π.χ.: EIXHRUI) | 

Δεν κοινοποιούμε σε τρίτους τις πληροφορίες που συλλέγουμε μέσω cookie.

Μπορείτε να αποκλείσετε τα cookie ενεργοποιώντας τη ρύθμιση του προγράμματος περιήγησής σας που επιτρέπει την απόρριψη όλων ή ορισμένων cookie. Ωστόσο, εάν χρησιμοποιείτε τις ρυθμίσεις του προγράμματος περιήγησης για να αποκλείσετε όλα τα cookie (συμπεριλαμβανομένων των απαραίτητων cookie) μπορεί να μην είστε σε θέση να έχετε πρόσβαση σε όλες τις τοποθεσίες του ιστοτόπου μας.

Πέρα από τα απαραίτητα cookie, όλα τα cookie θα διαγράφονται μετά την επίτευξη της συλλογής.

**Οι επιλογές σας**

Σας προσφέρουμε συγκεκριμένες επιλογές σε σχέση με τις προσωπικές πληροφορίες που λαμβάνουμε για εσάς.

Οι Επιχειρηματικές υπηρεσίες ενδέχεται να προσφέρουν επιλογές που σχετίζονται με τη συλλογή, τη διαγραφή και την κοινή χρήση ορισμένων πληροφοριών που σχετίζονται με τις Επιχειρηματικές υπηρεσίες. Εάν αρνηθείτε να επιτρέψετε στις Επιχειρηματικές υπηρεσίες να συλλέγουν, να αποθηκεύουν ή να κοινοποιούν ορισμένες πληροφορίες, ενδέχεται να μην μπορείτε να χρησιμοποιήσετε όλες τις δυνατότητες που είναι διαθέσιμες μέσω των Επιχειρηματικών υπηρεσιών.

Για να ασκήσετε τα επιλογές σας, επικοινωνήστε μαζί μας όπως υποδεικνύεται στην ενότητα **Επικοινωνήστε μαζί μας** της παρούσας Πολιτικής απορρήτου.

**Επικοινωνήστε μαζί μας**

Μπορείτε να επικοινωνήσετε μαζί μας για να ενημερώσετε τις προτιμήσεις σας, να ασκήσετε τα δικαιώματά σας, να υποβάλετε ένα αίτημα ή να μας κάνετε ερωτήσεις.

Μπορείτε να επικοινωνήσετε μαζί μας στη διεύθυνση:

dataprotection@samsung.com

Data Controller

Samsung Electronics Co., Ltd.

129, Samsung-ro, Yeongtong-gu,

Suwon-si, Gyeonggi-do 16677, Republic of Korea

Η Samsung Electronics διαθέτει γραφεία σε ολόκληρη την Ευρώπη, έτσι μπορούμε να διασφαλίσουμε ότι το αίτημα ή το ερώτημά σας θα εξεταστεί από την ομάδα προστασίας δεδομένων που εδρεύει στην περιοχή σας.

Ο ευκολότερος τρόπος να επικοινωνήσετε μαζί μας είναι μέσω της Σελίδας υποστήριξης απορρήτου στη διεύθυνση https://www.samsung.com/request-desk.

Μπορείτε επίσης να επικοινωνήσετε μαζί μας στη διεύθυνση:

European Data Protection Officer

Samsung Electronics (UK) Limited

Samsung House, 2000 Hillswood Drive, Chertsey, Surrey KT16 0RS, UK

Μπορείτε να υποβάλετε καταγγελία στην σχετική εποπτική αρχή αν θεωρείτε ότι η επεξεργασία των προσωπικών πληροφοριών σας εκ μέρους μας παραβιάζει την ισχύουσα νομοθεσία. Τα στοιχεία επικοινωνίας για όλες τις Εποπτικές αρχές της ΕΕ είναι διαθέσιμα στη διεύθυνση https://ec.europa.eu/newsroom/article29/item-detail.cfm?item\_id=612080.

