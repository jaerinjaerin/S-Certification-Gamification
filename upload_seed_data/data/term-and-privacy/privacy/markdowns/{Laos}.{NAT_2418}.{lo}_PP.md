

**ນະໂຍບາຍວ່າດ້ວຍຄວາມເປັນສ່ວນຕົວຂອງ Samsung Plus**

ມີຜົນບັງຄັບໃຊ້: ວັນທີ 1 ມັງກອນ, 2025

Samsung Electronics Co., Ltd. (“**Samsung**”) ຮູ້ວ່າຄວາມເປັນສ່ວນຕົວມີຄວາມສຳຄັນຕໍ່ລູກຄ້າ ແລະ ພະນັກງານ ແລະ ຫຸ້ນສ່ວນຂອງຕົນແນວໃດ ແລະ ພວກເຮົາພະຍາຍາມທີ່ຈະສ້າງໃຫ້ມີຄວາມຊັດເຈນກ່ຽວກັບວິທີການທີ່ພວກເຮົາເກັບເອົາ, ໃຊ້, ເປີດເຜີຍ, ໂອນ ແລະ ຈັດເກັບຂໍ້ມູນຂອງທ່ານ. ນະໂຍບາຍວ່າດ້ວຍຄວາມເປັນສ່ວນຕົວນີ້ໃຫ້ພາບລວມກ່ຽວກັບແນວທາງປະຕິບັດກ່ຽວກັບຂໍ້ມູນຂອງພວກເຮົາທີ່ກ່ຽວຂ້ອງກັບຂໍ້ມູນສ່ວນຕົວທີ່ເກັບເອົາຜ່ານ **SAMSUNG PLUS** (“**ການບໍລິການທາງທຸລະກິດ**”).

ນະໂຍບາຍວ່າດ້ວຍຄວາມເປັນສ່ວນຕົວນີ້ອາດຈະຖືກອັບເດດເປັນໄລຍະໄລຍະເພື່ອໃຫ້ສອດຄ່ອງກັບການປ່ຽນແປງໃນແນວທາງປະຕິບັດດ້ານຂໍ້ມູນສ່ວນຕົວຂອງພວກເຮົາກ່ຽວກັບການບໍລິການທາງທຸລະກິດ ຫຼື ການປ່ຽນແປງໃນກົດໝາຍບັງຄັບໃຊ້. ພວກເຮົາຈະລະບຸໄວ້ເບື້ອງເທິງສຸດຂອງນະໂຍບາຍວ່າດ້ວຍຄວາມເປັນສ່ວນຕົວນີ້ເມື່ອມັນໄດ້ຮັບການອັບເດດຫຼ້າສຸດ. ຖ້າພວກເຮົາອັບເດດນະໂຍບາຍວ່າດ້ວຍຄວາມເປັນສ່ວນຕົວ, ພວກເຮົາຈະແຈ້ງໃຫ້ທ່ານຮູ້ລ່ວງໜ້າກ່ຽວກັບການປ່ຽນແປງທີ່ພວກເຮົາພິຈາລະນາວ່າມີເນື້ອຫາທີ່ສຳຄັນໂດຍການແຈ້ງໃຫ້ຊາບໃນການບໍລິການທາງທຸລະກິດ ຫຼື ໂດຍການສົ່ງອີເມວຫາທ່ານຕາມຄວາມເໝາະສົມ.

**ຂໍ້ມູນຫຍັງແດ່ກ່ຽວກັບທ່ານທີ່ພວກເຮົາເກັບເອົາ?**

ພວກເຮົາອາດເກັບເອົາຂໍ້ມູນສ່ວນຕົວປະເພດຕ່າງໆກ່ຽວກັບເລື່ອງການບໍລິການທາງທຸລະກິດ.

ຕົວຢ່າງ:

* ພວກເຮົາຈະເກັບເອົາຂໍ້ມູນສ່ວນຕົວທີ່ທ່ານສະໜອງໃຫ້ຜ່ານການໂຕ້ຕອບຂອງທ່ານກັບການບໍລິການທາງທຸລະກິດ, ເຊັ່ນ ຊື່, ທີ່ຢູ່, ທີ່ຢູ່ອີເມວ ແລະ ລາຍລະອຽດຜູ້ຕິດຕໍ່, ໜ້າວຽກ ແລະ ຕຳແໜ່ງ, ບໍລິສັດ, ພາສາ, ລາຍລະອຽດການລົງທະບຽນ, ການໂຕ້ຕອບແບບສຳຜັດ ແລະ ການປ້ອນຂໍ້ມູນອື່ນໆຂອງທ່ານ ແລະ ການສື່ສານໃດໆທີ່ທ່ານສົ່ງ ຫຼື ຈັດສົ່ງໃຫ້ພວກເຮົາ ຫຼື ແຊຣ໌ກັບລູກຄ້າຂອງພວກເຮົາ;
* ພວກເຮົາອາດຈະເກັບເອົາຂໍ້ມູນກ່ຽວກັບການໃຊ້ການບໍລິການທາງທຸລະກິດຂອງທ່ານ, ລວມທັງເວລາ ແລະ ໄລຍະເວລາຂອງການໃຊ້ຂອງທ່ານ; ຂໍ້ມູນທີ່ຈັດເກັບໃນຄຸກກີ້ທີ່ພວກເຮົາໄດ້ຕັ້ງໄວ້ໃນອຸປະກອນຂອງທ່ານ; ແລະ ຂໍ້ມູນກ່ຽວກັບການຕັ້ງຄ່າອຸປະກອນຂອງທ່ານ;
* ນອກຈາກນີ້ ພວກເຮົາອາດຈະຮັບຂໍ້ມູນສ່ວນຕົວກ່ຽວກັບທ່ານຈາກຜູ້ຈ້າງງານ ຫຼື ຈາກຜູ້ໃຫ້ບໍລິການຂອງທ່ານ ຫຼື ຈາກແຫຼ່ງຂໍ້ມູນທີ່ມີຢູ່ທີ່ເປີດເຜີຍຕໍ່ສາທາລະນະ ແລະ ໃນດ້ານການຄ້າ (ຕາມທີ່ກົດໝາຍອະນຸຍາດ), ເຊິ່ງພວກເຮົາອາດຈະລວມເຂົ້າກັບຂໍ້ມູນອື່ນໆທີ່ພວກເຮົາໄດ້ຮັບຈາກ ຫຼື ກ່ຽວກັບທ່ານ (ຕາມກົດໝາຍອະນຸຍາດ ຫຼື ດ້ວຍຄຳຍິນຍອມແຍກຕ່າງຫາກຂອງທ່ານ).
* ນອກຈາກນີ້ ພວກເຮົາຍັງໄດ້ຮັບຂໍ້ມູນອື່ນໆທີ່ກ່ຽວຂ້ອງກັບການໃຊ້ການບໍລິການທາງທຸລະກິດຂອງທ່ານ, ລວມທັງ ຂໍ້ມູນ (ເຊັ່ນ ຂໍ້ມູນທີ່ກ່ຽວຂ້ອງກັບແອັບທີ່ທ່ານໃຊ້, ຮູບ, ລາຍການປະຕິທິນ ແລະ ເນື້ອໃນ ແລະ ຂໍ້ມູນຈາກແອັບ, ເວັບໄຊທ໌ ແລະ ການບໍລິການອື່ນໆຂອງ Samsung ແລະ ຂອງພາກສ່ວນທີສາມ) ທີ່ພວກເຮົາຮັບຈາກແອັບ ແລະ ການບໍລິການຂອງ Samsung ແລະ ພາກສ່ວນທີສາມທີ່ເຂົ້າເຖິງ ຫຼື ໃຊ້ໂດຍການບໍລິການທາງທຸລະກິດເພື່ອໃຫ້ການບໍລິການແກ່ທ່ານ.
* ພວກເຮົາເກັບເອົາຂໍ້ມູນຜ່ານວິທີການອັດຕະໂນມັດກ່ຽວກັບອຸປະກອນທີ່ເປີດໃຊ້ງານການບໍລິການທາງທຸລະກິດຂອງທ່ານ, ເຊັ່ນ ລຸ້ນອຸປະກອນ, ເວີຊັນ OS, ການກຳນົດຄ່າອຸປະກອນ ແລະ ການຕັ້ງຄ່າ, ທີ່ຢູ່ IP ແລະ ຕົວລະບຸອຸປະກອນ ແລະ ຕົວລະບຸທີ່ບໍ່ຊ້ຳກັນອື່ນໆ. ນອກຈາກນີ້, ພວກເຮົາອາດໄດ້ຮັບຂໍ້ມູນກ່ຽວກັບວິທີການ, ເວລາ ແລະ ໄລຍະເວລາທີ່ທ່ານໃຊ້ໃນອຸປະກອນທີ່ເປີດໃຊ້ງານການບໍລິການທາງທຸລະກິດຂອງທ່ານ, ລວມທັງການໃຊ້ການບໍລິການທາງທຸລະກິດ, ແອັບ ແລະ ການບໍລິການຂອງ Samsung ແລະ ພາກສ່ວນທີສາມຂອງທ່ານໃນອຸປະກອນຂອງທ່ານ (ເຊັ່ນ ລາຍຊື່ແອັບໃນອຸປະກອນຂອງທ່ານ, ເພງທີ່ຫຼິ້ນໃນອຸປະກອນຂອງທ່ານ, ເວັບໄຊທ໌ຕ່າງໆທີ່ທ່ານເຂົ້າເບິ່ງ ແລະ ການຄົ້ນຫາທີ່ທ່ານເຮັດ)

**ພວກເຮົາໃຊ້ຂໍ້ມູນຂອງທ່ານແນວໃດ?**

ພວກເຮົາອາດຈະໃຊ້ຂໍ້ມູນທີ່ພວກເຮົາເກັບເອົາສຳລັບຈຸດປະສົງຕໍ່ໄປນີ້:

* + ເພື່ອສະໜອງຜະລິດຕະພັນ ແລະ ການບໍລິການທີ່ທ່ານ (ຫຼື ຜູ້ຈ້າງງານຂອງທ່ານ) ໄດ້ຂໍ ແລະ ເພື່ອລົງທະບຽນ ຫຼື ຮັບຮອງຄວາມຖືກຕ້ອງຂອງທ່ານ ແລະ ອຸປະກອນຂອງທ່ານ;
  + ເພື່ອຕອບຄຳຖາມ ແລະ ຄຳຂໍສຳລັບຂໍ້ມູນຂອງທ່ານ;
  + ເພື່ອນຳສະເໜີຜະລິດຕະພັນ ແລະ ການບໍລິການແບບກຳນົດເອງໄດ້ດີຍິ່ງຂຶ້ນກວ່າເກົ່າ ເຊິ່ງພິຈາລະນາເຖິງປະຫວັດການຊື້ ແລະ ສະຖິຕິການບໍລິການ ແລະ ຂໍ້ມູນທີ່ກ່ຽວຂ້ອງອື່ນໆຂອງບໍລິສັດຂອງທ່ານ;
  + ຂຶ້ນຢູ່ກັບການຍິນຍອມຂອງທ່ານຕາມກົດໝາຍບັງຄັບໃຊ້, ເພື່ອແຈ້ງໃຫ້ທ່ານຮັບຊາບກ່ຽວກັບຜະລິດຕະພັນ ແລະ ການບໍລິການໃໝ່;
  + ເພື່ອການປະເມີນຜົນ ແລະ ການວິເຄາະການຕະຫຼາດ, ລູກຄ້າ, ຜະລິດຕະພັນ ແລະ ການບໍລິການຂອງພວກເຮົາ (ລວມທັງການຂໍຄຳຄິດເຫັນຈາກທ່ານກ່ຽວກັບຜະລິດຕະພັນ ແລະ ການບໍລິການຂອງພວກເຮົາ ແລະ ດຳເນີນການສຳຫຼວດລູກຄ້າ);
  + ເພື່ອເຂົ້າໃຈວິທີທີ່ບໍລິສັດໃຊ້ການບໍລິການທາງທຸລະກິດ ເພື່ອໃຫ້ພວກເຮົາສາມາດປັບປຸງພວກມັນ ແລະ ພັດທະນາຜະລິດຕະພັນ ແລະ ການບໍລິການໃໝ່;
  + ເພື່ອໃຫ້ການບໍລິການບຳລຸງຮັກສາ ແລະ ເພື່ອຮັກສາຄວາມປອດໄພໃນລະດັບທີ່ພຽງພໍກ່ຽວກັບການບໍລິການທາງທຸລະກິດ;
  + ເພື່ອປົກປ້ອງສິດທິ, ຊັບສິນ ຫຼື ຄວາມປອດໄພຂອງ Samsung ຫຼື ບໍລິສັດໃນເຄືອແຕ່ລະແຫ່ງ, ຫຸ້ນສ່ວນທາງທຸລະກິດ, ພະນັກງານ ຫຼື ລູກຄ້າ, ຕົວຢ່າງ, ໃນຂະບວນການທາງກົດໝາຍ, ການສືບສວນພາຍໃນ ແລະ ການສືບສວນໂດຍເຈົ້າໜ້າທີ່ທີ່ມີອຳນາດ;
  + ບໍ່ດັ່ງນັ້ນ ດ້ວຍການຍິນຍອມຂອງທ່ານ ຫຼື ຕາມທີ່ອະທິບາຍໄວ້ໃນເວລາທີ່ຂໍ້ມູນຂອງທ່ານຖືກເກັບເອົາ.
  + ເພື່ອສື່ສານກັບທ່ານກ່ຽວກັບການຮັບຮອງ Samsung Plus ແລະ ໃຫ້ການແຈ້ງເຕືອນ, ເນື້ອໃນ, ການເຕືອນ, ຂໍ້ສະເໜີ, ການສົ່ງເສີມການຂາຍ, ສື່ທາງການຕະຫຼາດ ແລະ ການສື່ສານອື່ນໆ.

ຜ່ານການບໍລິການທາງທຸລະກິດ, ພວກເຮົາອາດເກັບເອົາຂໍ້ມູນສ່ວນຕົວກ່ຽວກັບກິດຈະກຳທາງອອນໄລນ໌ຂອງທ່ານໃນເວັບໄຊທ໌ ແລະ ອຸປະກອນທີ່ເຊື່ອມຕໍ່ເມື່ອເວລາຜ່ານໄປ ແລະ ຜ່ານເວັບໄຊທ໌, ອຸປະກອນ, ແອັບ ແລະ ຄຸນສົມບັດ ແລະ ການບໍລິການທາງອອນໄລນ໌ອື່ນໆຂອງພາກສ່ວນທີສາມ. ພວກເຮົາອາດໃຊ້ການບໍລິການວິເຄາະບັນຫາຂອງພາກສ່ວນທີສາມໃນການບໍລິການທາງທຸລະກິດ, ເຊັ່ນ ການບໍລິການຂອງ Google Analytics. ຜູ້ໃຫ້ບໍລິການທີ່ດູແລການບໍລິການວິເຄາະເຫຼົ່ານີ້ຊ່ວຍເຫຼືອພວກເຮົາວິເຄາະການໃຊ້ການບໍລິການທາງທຸລະກິດຂອງທ່ານ ແລະ ປັບປຸງການບໍລິການທາງທຸລະກິດ. ຂໍ້ມູນທີ່ພວກເຮົາໄດ້ຮັບອາດຖືກເປີດເຜີຍ ຫຼື ຖືກເກັບເອົາໂດຍກົງຈາກຜູ້ໃຫ້ບໍລິການເຫຼົ່ານີ້ ແລະ ພາກສ່ວນທີສາມທີ່ກ່ຽວຂ້ອງອື່ນໆຜູ້ທີ່ໃຊ້ຂໍ້ມູນ, ຕົວຢ່າງ, ເພື່ອປະເມີນການໃຊ້ການບໍລິການທາງທຸລະກິດ, ເຊິ່ງຊ່ວຍເຫຼືອດູແລການບໍລິການທາງທຸລະກິດ ແລະ ວິເຄາະບັນຫາທາງດ້ານວິຊາການ. ເພື່ອຮຽນຮູ້ເພີ່ມເຕີມກ່ຽວກັບ Google Analytics, ກະລຸນາເຂົ້າເບິ່ງ <http://www.google.com/analytics/learn/privacy.html> ແລະ <https://www.google.com/policies/privacy/partners/>.

**ພວກເຮົາເປີດເຜີຍຂໍ້ມູນຂອງທ່ານໃຫ້ກັບໃຜ?**

ພວກເຮົາຈະເປີດເຜີຍຂໍ້ມູນຂອງທ່ານພາຍໃນທຸລະກິດຂອງພວກເຮົາ ແລະ ໜ່ວຍງານຕໍ່ໄປນີ້, ແຕ່ສຳລັບຈຸດປະສົງຂ້າງເທິງເທົ່ານັ້ນ.

* ບໍລິສັດໃນເຄືອຂອງ Samsung;
* ພາກສ່ວນທີສາມເມື່ອຈຳເປັນ ເພື່ອໃຫ້ໃຫ້ຜະລິດຕະພັນ ແລະ ການບໍລິການທີ່ຂໍແກ່ທ່ານ. ຕົວຢ່າງ, ພວກເຮົາອາດຈະເປີດເຜີຍຂໍ້ມູນການຊຳລະຂອງທ່ານກັບສະຖາບັນການເງິນຕາມຄວາມເໝາະສົມ ເພື່ອປະມວນຜົນການທຸລະກຳທີ່ທ່ານໄດ້ຮ້ອງຂໍ;
* ບໍລິສັດຕ່າງໆທີ່ໃຫ້ການບໍລິການສຳລັບ ຫຼື ໃນນາມຂອງພວກເຮົາ, ເຊັ່ນ ບໍລິສັດທີ່ຊ່ວຍພວກເຮົາກັບຂັ້ນຕອນການຮຽກເກັບເງິນ;
* ພາກສ່ວນອື່ນໆ: (i) ເພື່ອປະຕິບັດຕາມກົດໝາຍ ຫຼື ຕອບສະໜອງຕາມຂະບວນການບັງຄັບຕາມກົດໝາຍ (ເຊັ່ນ ໝາຍຄົ້ນ ຫຼື ສຳສັ່ງສານອື່ນໆ); (ii) ເພື່ອກວດສອບ ຫຼື ບັງຄັບໃຫ້ປະຕິບັດຕາມນະໂຍບາຍທີ່ຄວບຄຸມການບໍລິການທາງທຸລະກິດຂອງພວກເຮົາ; (iii) ເພື່ອປົກປ້ອງສິດທິ, ຊັບສິນ ຫຼື ຄວາມປອດໄພຂອງ Samsung ຫຼື ບໍລິສັດໃນເຄືອແຕ່ລະແຫ່ງຂອງພວກເຮົາ, ຫຸ້ນສ່ວນທາງທຸລະກິດ ຫຼື ລູກຄ້າ; (iv) ເປັນສ່ວນໜຶ່ງຂອງການຮ່ວມເຂົ້າກັນ ຫຼື ການໂອນ ຫຼື ໃນກໍລະນີທີ່ລົ້ມລະລາຍ;
  + ກັບພາກສ່ວນທີສາມອື່ນໆ ເມື່ອທ່ານຍິນຍອມໃຫ້ ຫຼື ຂໍການແຊຣ໌ດັ່ງກ່າວ.

ການສົ່ງຂໍ້ມູນທີ່ທ່ານເຮັດກັບພື້ນທີ່ສາທາລະນະຂອງເວັບໄຊທ໌, ແອັບພລິເຄຊັນມືຖື ຫຼື ການບໍລິການທາງອອນໄລນ໌ອື່ນໆ, ເຊັ່ນ ກະດານຂ່າວອາດຈະສາມາດເບິ່ງໄດ້ໂດຍຜູ້ໃຊ້ການບໍລິການທາງທຸລະກິດອື່ນໆ. ພວກເຮົາບໍ່ໄດ້ຄວບຄຸມ ແລະ ບໍ່ຮັບຜິດຊອບຕໍ່ວິທີທີ່ຜູ້ໃຊ້ການບໍລິການທາງທຸລະກິດລາຍອື່ນໆອາດໃຊ້ຂໍ້ມູນນີ້. ຕົວຢ່າງ, ຂໍ້ມູນສ່ວນຕົວທີ່ທ່ານສົ່ງໃນພື້ນທີ່ສາທາລະນະສາມາດຖືກເກັບເອົາ ແລະ ຖືກໃຊ້ໂດຍບຸກຄົນອື່ນ ເພື່ອສົ່ງຂໍ້ຄວາມທີ່ບໍ່ເພິ່ງປະສົງ ຫຼື ເພື່ອຈຸດປະສົງອື່ນໆ.

**ພວກເຮົາເຮັດແນວໃດເພື່ອຮັກສາຂໍ້ມູນຂອງທ່ານໃຫ້ປອດໄພ?**

ພວກເຮົາກຽມພ້ອມໃຊ້ມາດຕະການພາຍນອກ ແລະ ທາງດ້ານເຕັກນິກທີ່ເໝາະສົມ ເພື່ອປົກປ້ອງຂໍ້ມູນທີ່ພວກເຮົາເກັບເອົາກ່ຽວກັບເລື່ອງການບໍລິການທາງທຸລະກິດ. ເຖິງຢ່າງໃດກໍ່ຕາມ, ຈົ່ງຮັບຮູ້ວ່າ ເຖິງແມ່ນວ່າພວກເຮົາຈະໃຊ້ຂັ້ນຕອນທີ່ເໝາະສົມເພື່ອປົກປ້ອງຂໍ້ມູນຂອງທ່ານ, ບໍ່ມີເວັບໄຊທ໌, ການສົ່ງຜ່ານອິນເຕີເນັດ, ລະບົບຄອມພິວເຕີ ຫື ການເຊື່ອມຕໍ່ໄວເລສມີຄວາມປອດໄພຢ່າງສົມບູນແບບ.

**ພວກເຮົາໂອນຂໍ້ມູນຂອງທ່ານໄປໃສ?**

ການໃຊ້ ຫຼື ການມີສ່ວນຮ່ວມຂອງທ່ານໃນການບໍລິການທາງທຸລະກິດ ອາດຈະກ່ຽວຂ້ອງກັບການໂອນ, ການຈັດເກັບ ແລະ ການປະມວນຜົນຂໍ້ມູນຂອງທ່ານຢູ່ນອກປະເທດທີ່ຢູ່ອາໄສຂອງທ່ານ, ເຊິ່ງສອດຄ່ອງກັບນະໂຍບາຍນີ້. ຈົ່ງຮັບຮູ້ວ່າ ການປົກປ້ອງຂໍ້ມູນ ແລະ ກົດໝາຍອື່ນໆຂອງປະເທດທີ່ຂໍ້ມູນຂອງທ່ານອາດຈະຖືກໂອນ ອາດຈະບໍ່ກວ້າງຂວາງເທົ່າທີ່ຢູ່ໃນປະເທດຂອງທ່ານ. ພວກເຮົາຈະໃຊ້ມາດຕະການທີ່ເໝາະສົມ ໃນການປະຕິບັດຕາມກົດໝາຍທີ່ບັງຄັບໃຊ້, ເພື່ອໃຫ້ໜັ້ນໃຈວ່າຂໍ້ມູນສ່ວນຕົວຂອງທ່ານຈະໄດ້ຮັບການປົກປ້ອງເປັນຢ່າງດີ.

**ສິດທິຂອງທ່ານແມ່ນຫຍັງ?**

ພາຍໃຕ້ກົດໝາຍຂອງເຂດອຳນາດບາງແຫ່ງ, ທ່ານອາດຈະມີສິດທີ່ຈະຂໍລາຍລະອຽດກ່ຽວກັບຂໍ້ມູນທີ່ພວກເຮົາເກັບເອົາກ່ຽວກັບທ່ານ, ລຶບຂໍ້ມູນທີ່ເກັບເອົາກ່ຽວກັບທ່ານ ແລະ ແກ້ໄຂຄວາມບໍ່ຖືກຕ້ອງໃນຂໍ້ມູນນັ້ນ. ພວກເຮົາອາດຈະປະຕິເສດທີ່ຈະປະມວນຜົນຄຳຂໍ່ທີ່ຊ້ຳຊ້ອນຢ່າງບໍ່ມີເຫດຜົນ, ຈຳເປັນຕ້ອງມີຄວາມພະຍາຍາມທາງດ້ານເທັກນິກທີ່ບໍ່ເໝາະສົມ, ເປັນອັນຕະລາຍຕໍ່ຄວາມເປັນສ່ວນຕົວຂອງຜູ້ອື່ນ, ເປັນສິ່ງທີ່ບໍ່ສາມາດປະຕິບັດໄດ້ຢ່າງຍິ່ງ ຫຼື ເຊິ່ງກົດໝາຍທ້ອງຖິ່ນບໍ່ອະນຸຍາດໃຫ້ເຂົ້າເຖິງ.

ຖ້າທ່ານຂໍໃຫ້ລຶບຂໍ້ມູນສ່ວນຕົວ, ທ່ານຮັບຮູ້ວ່າທ່ານອາດຈະບໍ່ສາມາດເຂົ້າເຖິງ ຫຼື ໃຊ້ການບໍລິການທາງທຸລະກິດໄດ້ ແລະ ຂໍ້ມູນສ່ວນຕົວທີ່ຕົກຄ້າງນັ້ນອາດຈະສືບຕໍ່ຢູ່ໃນບັນທຶກ ແລະ ເອກະສານສຳຄັນຂອງ Samsung ແລະ ເກັບຖາວອນໃນບາງຄັ້ງ, ແຕ່ Samsung ຈະບໍ່ໃຊ້ຂໍ້ມູນນັ້ນສຳລັບຈຸດປະສົງທາງການຄ້າ. ທ່ານເຂົ້າໃຈດີວ່າ, ເຖິງແມ່ນວ່າຈະມີຄຳຂໍຂອງທ່ານສຳລັບການລຶບ, Samsung ຂໍສະຫງວນສິດໃນການເກັບຂໍ້ມູນສ່ວນຕົວຂອງທ່ານໄວ້ ຫຼື ສ່ວນທີ່ກ່ຽວຂ້ອງຂອງມັນ, ຖ້າ Samsung ໄດ້ໂຈະ, ຈຳກັດ ຫຼື ຍຸຕິການເຂົ້າເຖິງເວັບໄຊທ໌ຂອງທ່ານເນື່ອງຈາກການລະເມີດຂໍ້ກຳນົດການໃຊ້ຂອງ Samsung, ເມື່ອຈຳເປັນເພື່ອ ປົກປ້ອງສິດທິ, ຊັບສິນ ຫຼື ຄວາມປອດໄພຂອງ Samsung ຫຼື ບໍລິສັດໃນເຄືອ, ຮຸ້ນສ່ວນທາງທຸລະກິດ, ພະນັກງານ ຫຼື ລູກຄ້າທີ່ກ່ຽວຂ້ອງຂອງພວກເຮົາ.

ເພື່ອອັບເດດຄ່າກຳນົດຂອງທ່ານ, ຈຳກັດການສື່ສານທີ່ທ່ານໄດ້ຮັບຈາກພວກເຮົາ ຫຼື ສົ່ງຄຳຂໍ, ກະລຸນາຕິດຕໍ່ພວກເຮົາຕາມທີ່ລະບຸໄວ້ໃນຂໍ້ **ການຕິດຕໍ່** ລຸ່ມນີ້.

ການບໍລິການທາງທຸລະກິດອາດສະເໜີໂອກາດກ່ຽວຂ້ອງກັບການເກັບເອົາ, ການລຶບ ແລະ ການແຊຣ໌ຂໍ້ມູນ ແລະ ການສື່ສານບາງຢ່າງກ່ຽວກັບຜະລິດຕະພັນ, ການບໍລິການ ແລະ ການສົ່ງເສີມການຂາຍ, ຫຼັກສູດ, ການປະເມີນຜົນ, ສຳເນົາການຝຶກອົບຮົມ, ຊຸມຊົນ, ຜູ້ຊ່ວຍການຮຽນຮູ້, ລາງວັນດ ການປະກາດ ແລະ ເຫດຫານ, ການສົນທະນາແບບແຊັດບຸດທ໌. ທ່ານສາມາດເຂົ້າເຖິງການຕັ້ງຄ່າເພື່ອຮຽນຮູ້ກ່ຽວກັບໂອກາດທີ່ອາດມີໃຫ້ທ່ານເມື່ອທ່ານໃຊ້ການບໍລິການທາງທຸລະກິດ.

**ພວກເຮົາເກັບຮັກສາຂໍ້ມູນຂອງທ່ານໄວ້ດົນປານໃດ?**

ພວກເຮົາໃຊ້ຂັ້ນຕອນທີ່ເໝາະສົມ ເພື່ອໃຫ້ໝັ້ນໃຈວ່າພວກເຮົາເກັບຮັກສາຂໍ້ມູນກ່ຽວກັບທ່ານສະເພາະໄລຍະເວລາທີ່ຈຳເປັນເພື່ອຈຸດປະສົງທີ່ມັນຖືກເກັບເອົາ ຫຼື ຕາມທີ່ກຳນົດໄວ້ພາຍໃຕ້ກົດໝາຍບັງຄັບໃຊ້ເທົ່ານັ້ນ.

**ລິ້ງ ແລະ ຜະລິດຕະພັນຂອງພາກສ່ວນທີສາມກ່ຽວກັບການບໍລິການຂອງພວກເຮົາ**

ການບໍລິການທາງທຸລະກິດຂອງພວກເຮົາອາດຈະລິ້ງຫາເວັບໄຊທ໌ ແລະ ການບໍລິການຂອງພາກສ່ວນທີສາມທີ່ຢູ່ນອກການຄວບຄຸມຂອງພວກເຮົາ. ພວກເຮົາບໍ່ຮັບຜິດຊອບຕໍ່ຄວາມປອດໄພ ຫຼື ຄວາມເປັນສ່ວນຕົວຂອງຂໍ້ມູນໃດໜຶ່ງທີ່ເກັບເອົາໂດຍເວັບໄຊທ໌ ຫຼື ການບໍລິການອື່ນໆ. ທ່ານຄວນໃຊ້ຄວາມລະມັດລະວັງ ແລະ ທົບທວນຄືນຄຳຖະແຫຼງຄວາມເປັນສ່ວນຕົວທີ່ບັງຄັບໃຊ້ກັບເວັບໄຊທ໌ ແລະ ການບໍລິການຂອງພາກສ່ວນທີສາມທີ່ທ່ານໃຊ້.

**ຄຸກກີ້, ບີຄອນ ແລະ ເຕັກໂນໂລຊີທີ່ຄ້າຍຄືກັນ**

ພວກເຮົາ, ພ້ອມກັບພາກສ່ວນທີສາມບາງລາຍທີ່ສະໜອງເນື້ອໃນ, ການໂຄສະນາ ຫຼື ຟັງຄ໌ຊັນໃຊ້ງານອື່ນໆໃນການບໍລິການທາງທຸລະກິດຂອງພວກເຮົາ, ອາດຈະໃຊ້ຄຸກກີ້, ບີຄອນ ແລະ ເຕັກໂນໂລຊີອື່ນໆໃນບາງພື້ນທີ່ຂອງການບໍລິການທາງທຸລະກິດຂອງພວກເຮົາ.

*ຄຸກກີ້*

ຄຸກກີ້ເປັນໄຟລ໌ຂະໜາດນ້ອຍທີ່ຈັດເກັບຂໍ້ມູນໃນອຸປະກອນຂອງທ່ານ. ພວກມັນຊ່ວຍໃຫ້ພາກສ່ວນທີ່ໃສ່ຄຸກກີ້ໄວ້ໃນອຸປະກອນຂອງທ່ານສາມາດຈົດຈຳທ່ານຜ່ານເວັບໄຊທ໌, ການບໍລິການ, ອຸປະກອນ ແລະ/ຫຼື ເຊສຊັນການທ່ອງເວັບອື່ນ. ຄຸກກີ້ໃຫ້ຈຸດປະສົງທີ່ມີປະໂຫຍດຫຼາຍຢ່າງ. ຕົວຢ່າງ:

1. **ຄຸກກີ້ທີ່ຈຳເປັນຢ່າງຍິ່ງ.** ຈຳເປັນຕ້ອງມີຄຸກກີ້ເຫຼົ່ານີ້ສຳລັບການດຳເນີນການຂອງເວັບໄຊທ໌ຂອງພວກເຮົາ. ຕົວຢ່າງ: ພວກມັນລວມມີຄຸກກີ້ທີ່ຊ່ວຍໃຫ້ທ່ານເຂົ້າສູ່ລະບົບໃນພື້ນທີ່ທີ່ປອດໄພຂອງເວັບໄຊທ໌ຂອງພວກເຮົາ.
2. **ຄຸກກີ້ດ້ານການວິເຄາະ ຫຼື ປະສິດທິພາບ.** ສິ່ງເຫຼົ່ານີ້ຊ່ວຍໃຫ້ພວກເຮົາຈົດຈຳ ແລະ ນັບຈຳນວນຜູ້ຢ້ຽມຊົມ ແລະ ເພື່ອເບິ່ງວິທີທີ່ຜູ້ຢ້ຽມຊົມເຄື່ອນໄຫວໄປຮອບໆເວັບໄຊທ໌ຂອງພວກເຮົາເມື່ອພວກເຂົາກຳລັງໃຊ້ມັນ. ສິ່ງນີ້ຊ່ວຍໃຫ້ພວກເຮົາປັບປຸງວິທີໃຊ້ງານຂອງເວັບໄຊທ໌ຂອງພວກເຮົາ, ຕົວຢ່າງ, ໂດຍຮັບປະກັນວ່າຜູ້ໃຊ້ຈະພົບສິ່ງທີ່ພວກເຂົາກຳລັງຊອກຫາໄດ້ຢ່າງງ່າຍດາຍ.
3. **ຄຸກກີ້ຟັງຄ໌ຊັນໃຊ້ງານ.** ສິ່ງເຫຼົ່ານີ້ຖືກໃຊ້ເພື່ອຈົດຈຳທ່ານເມື່ອທ່ານກັບຄືນສູ່ເວັບໄຊທ໌ຂອງພວກເຮົາ. ສິ່ງນີ້ຊ່ວຍໃຫ້ພວກເຮົາເຮັດໃຫ້ເນື້ອໃນຂອງພວກເຮົາເປັນແບບສ່ວນຕົວສຳລັບທ່ານ, ທັກທາຍທ່ານດ້ວຍຊື່ ແລະ ຈື່ຄ່າກຳນົດຂອງທ່ານ (ຕົວຢ່າງ, ຕົວເລືອກພາສາ ຫຼື ພາກພື້ນ).
4. **ການກຳນົດເປົ້າໝາຍ.** ຄຸກກີ້ເຫຼົ່ານີ້ບັນທຶກການເຂົ້າເບິ່ງຂອງທ່ານໃນເວັບໄຊທ໌ຂອງພວກເຮົາ, ໜ້າທີ່ທ່ານໄດ້ເຂົ້າເບິ່ງ ແລະ ລິ້ງທີ່ທ່ານໄດ້ຕິດຕາມ. ພວກເຮົາຈະໃຊ້ຂໍ້ມູນນີ້ເພື່ອເຮັດໃຫ້ເວັບໄຊທ໌ຂອງພວກເຮົາ ແລະ ການໂຄສະນາທີ່ສະແດງໃນເວັບໄຊທ໌ນັ້ນກ່ຽວຂ້ອງກັບຄວາມສົນໃຈຂອງທ່ານຫຼາຍຂຶ້ນ.

ເມື່ອທ່ານໃຊ້ບຣາວເຊີເວັບເພື່ອເຂົ້າເຖິງການບໍລິການທາງທຸລະກິດ, ທ່ານສາມາດກຳນົດຄ່າບຣາວເຊີຂອງທ່ານ ເພື່ອຍອມຮັບຄຸກກີ້ທັງໝົດ, ປະຕິເສດຄຸກກີ້ທັງໝົດ ຫຼື ແຈ້ງເຕືອນທ່ານເມື່ອຄຸກກີ້ຖືກສົ່ງແລ້ວ. ແຕ່ລະບຣາວເຊີແມ່ນແຕກຕ່າງກັນ, ດັ່ງນັ້ນໃຫ້ກວດເບິ່ງເມນູ “ຊ່ວຍເຫຼືອ” ຂອງບຣາວເຊີຂອງທ່ານ ເພື່ອຮຽນຮູ້ວິທີການປ່ຽນການຕັ້ງຄ່າຄຸກກີ້ຂອງທ່ານ. ລະບົບປະຕິບັດການໃນອຸປະກອນຂອງທ່ານອາດຈະມີການຄວບຄຸມເພີ່ມເຕີມສຳລັບຄຸກກີ້.

ເຖິງຢ່າງໃດກໍ່ຕາມ, ຈົ່ງຮັບຮູ້ວ່າ ການບໍລິການທາງທຸລະກິດບາງຢ່າງ ອາດຈະອອກແບບມາເພື່ອໃຊ້ງານໂດຍໃຊ້ຄຸກກີ້ ແລະ ການປິດໃຊ້ງານຄຸກນັ້ນອາດຈະສົ່ງຜົນກະທົບຕໍ່ຄວາມສາມາດໃນການໃຊ້ການບໍລິການທາງທຸລະກິດຂອງທ່ານ ຫຼື ບາງສ່ວນຂອງພວກມັນ.

*ການຈັດເກັບພາຍໃນເຄື່ອງອື່ນໆ*

ພວກເຮົາ, ພ້ອມກັບພາກສ່ວນທີສາມບາງລາຍ, ອາດຈະໃຊ້ເຕັກໂນໂລຊີການຈັດເກັບຂໍ້ມູນພາຍໃນເຄື່ອງປະເພດອື່ນໆ, ເຊັ່ນ ວັດຖຸທີ່ແຊຣ໌ພາຍໃນເຄື່ອງ (ນອກຈາກນີ້ຍັງເອີ້ນວ່າ “ຄຸກກີ້ແຝຼັດ”) ແລະ ບ່ອນຈັດເກັບຂໍ້ມູນພາຍໃນເຄື່ອງ HTML5, ກ່ຽວກັບເລື່ອງການບໍລິການທາງທຸລະກິດຂອງພວກເຮົາ. ເຕັກໂທໂລຊີເຫຼົ່ານີ້ແມ່ນຄ້າຍຄືກັນກັບຄຸກກີ້ທີ່ໄດ້ກ່າວມາຂ້າງເທິງນັ້ນ ເຊິ່ງພວກມັນຈະຖືກຈັດເກັບໄວ້ໃນອຸປະກອນຂອງທ່ານ ແລະ ສາມາດຖືກໃຊ້ເພື່ອຈັດເກັບຂໍ້ມູນບາງສ່ວນກ່ຽວກັບກິດຈະກຳ ແລະ ຄວາມຕ້ອງການຂອງທ່ານ. ເຖິງຢ່າງໃດກໍ່ຕາມ, ເຕັກໂນໂລຊີເຫຼົ່ານີ້ອາດຈະເຮັດການໃຊ້ສ່ວນທີ່ແຕກຕ່າງກັນຂອງອຸປະກອນຂອງທ່ານຈາກຄຸກກີ້ມາດຕະຖານ ແລະສະນັ້ນທ່ານອາດຈະບໍ່ສາມາດຄວບຄຸມພວກມັນໄດ້ໂດຍໃຊ້ເຄື່ອງມື ແລະ ການຕັ້ງຄ່າບຣາວເຊີມາດຕະຖານ. ສຳລັບຂໍ້ມູນກ່ຽວກັບການປິດໃຊ້ງານ ຫຼື ການລຶບຂໍ້ມູນທີ່ມີຄຸກກີ້ແຝຼັດ, ກະລຸນາຄລິກ [ທີ່ນີ້](http://helpx.adobe.com/flash-player/kb/disable-local-shared-objects-flash.html).

*ບີຄອນ*

ນອກຈາກນີ້ ພວກເຮົາ, ພ້ອມກັບພາກສ່ວນທີສາມບາງລາຍ, ອາດຈະໃຊ້ເຕັກໂນໂລຊີທີ່ເອີ້ນວ່າ ບີຄອນ (ຫຼື “ພິກເຊລ”) ທີ່ສື່ສານຂໍ້ມູນຈາກອຸປະກອນຂອງທ່ານກັບເຊີບເວີ. ບີຄອນສາມາດຝັງລົງໃນເນື້ອໃນ, ວິດີໂອ ແລະ ອີເມລ໌ທາງອອນໄລນ໌ໄດ້ ແລະ ສາມາດອະນຸຍາດໃຫ້ເຊີບເວີອ່ານຂໍ້ມູນບາງປະເພດຈາກອຸປະກອນຂອງທ່ານ, ຮູ້ເວລາທີ່ທ່ານໄດ້ເບິ່ງເນື້ອໃນສະເພາະ ຫຼື ຂໍ້ຄວາມອີເມລ໌ສະເພາະ, ກຳນົດເວລາ ແລະ ວັນທີທີ່ທ່ານໄດ້ເບິ່ງບີຄອນ ແລະ ທີ່ຢູ່ IP ຂອງອຸປະກອນຂອງທ່ານ. ພວກເຮົາ ແລະ ພາກສວນທີສາມບາງລາຍໃຊ້ບີຄອນສຳລັບຈຸດປະສົງຕ່າງໆ, ລວມທັງການວິເຄາະການໃຊ້ການບໍລິການທາງທຸລະກິດຂອງພວກເຮົາ ແລະ (ຮ່ວມກັບຄຸກກີ້) ເພື່ອໃຫ້ເນື້ອໃນ ແລະ ການໂຄສະນາທີ່ກ່ຽວຂ້ອງກັບທ່ານຫຼາຍທີ່ສຸດ.

ໂດຍການເຂົ້າເຖິງ ແລະ ການໃຊ້ການບໍລິການທາງທຸລະກິດຂອງພວກເຮົາ, ທ່ານຍິນຍອມໃຫ້ມີບ່ອນຈັດເກັບຂໍ້ມູນຄຸກກີ້, ເຕັກໂນໂລຊີບ່ອນຈັດເກັບຂໍ້ມູນພາຍໃນເຄື່ອງ ແລະ ຂໍ້ມູນອື່ນໆໃນອຸປະກອນຂອງທ່ານ. ນອກຈາກນີ້ ທ່ານຍັງຍິນຍອມໃຫ້ມີການເຂົ້າໃຊ້ຄຸກກີ້ດັ່ງກ່າວ, ເຕັກໂນໂລຊີບ່ອນຈັດເກັບຂໍ້ມູນພາຍໃນເຄື່ອງ, ບີຄອນ ແລະ ຂໍ້ມູນໂດຍພວກເຮົາ ແລະ ໂດຍພາກສ່ວນທີສາມທີ່ກ່າວມາຂ້າງເທິງ.

**ການຕິດຕໍ່**

ຖ້າທ່ານມີຄຳຖາມໃດໜຶ່ງທີ່ກ່ຽວຂ້ອງກັບນະໂຍບາຍນີ້, ກະລຸນາຕິດຕໍ່ພວກເຮົາໄດ້ທີ່:

dataprotection@samsung.com

