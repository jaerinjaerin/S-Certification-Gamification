

**គោលការណ៍ឯកជនភាព Samsung Plus**

ចូលជាធរមាន៖ ថ្ងៃទី 1 ខែមករា ឆ្នាំ 2025

Samsung Electronics Co., Ltd. (“**Samsung**”) ដឹងអំពីសារៈសំខាន់នៃឯកជនភាពចំពោះអតិថិជន និងបុគ្គលិក ព្រមទាំងដៃគូរបស់ពួកគេ ហើយយើងព្យាយាមធ្វើឱ្យមានភាពច្បាស់លាស់អំពីរបៀបដែលយើងប្រមូល ប្រើប្រាស់ បង្ហាញ ផ្ទេរ និងរក្សាទុកព័ត៌មានរបស់អ្នក។ គោលការណ៍ឯកជនភាពនេះផ្ដល់នូវទិដ្ឋភាពរួមនៃការអនុវត្តរបស់យើងចំពោះព័ត៌មានពាក់ព័ន្ធនឹងព័ត៌មានផ្ទាល់ខ្លួនដែលបានប្រមូលតាមរយៈ **SAMSUNG PLUS** (“**សេវាកម្មអាជីវកម្ម**”)។

គោលការណ៍ឯកជនភាពនេះអាចត្រូវបានធ្វើបច្ចុប្បន្នភាពជាប្រចាំ ដើម្បីឆ្លុះបញ្ចាំងពីការផ្លាស់ប្តូរនៅក្នុងការអនុវត្តចំពោះព័ត៌មានផ្ទាល់ខ្លួនរបស់យើង ទាក់ទងនឹងសេវាកម្មអាជីវកម្ម ឬការផ្លាស់ប្តូរនៅក្នុងច្បាប់ជាធរមាន។ យើងនឹងបង្ហាញនៅផ្នែកខាងលើនៃគោលការណ៍ឯកជនភាពនេះ នៅពេលដែលវាត្រូវបានធ្វើបច្ចុប្បន្នភាពថ្មីៗបំផុត។ ប្រសិនបើយើងធ្វើបច្ចុប្បន្នភាពគោលការណ៍ឯកជនភាព នោះយើងនឹងប្រាប់ឱ្យអ្នកដឹងជាមុនអំពីការផ្លាស់ប្តូរដែលយើងចាត់ទុកថាមានសារៈសំខាន់ ដោយដាក់ការជូនដំណឹងនៅលើសេវាកម្មអាជីវកម្ម ឬតាមរយៈការផ្ញើអ៊ីមែលទៅអ្នកតាមភាពសមស្រប។

**តើព័ត៌មានទាក់ទងនឹងអ្នកអ្វីខ្លះដែលយើងប្រមូល?**

យើងអាចនឹងប្រមូលព័ត៌មានផ្ទាល់ខ្លួនជាច្រើនប្រភេទ ទាក់ទងនឹងសេវាកម្មអាជីវកម្ម។

ឧទាហរណ៍៖

* យើងនឹងប្រមូលព័ត៌មានផ្ទាល់ខ្លួនដែលអ្នកផ្តល់តាមរយៈអន្តរកម្មរបស់អ្នកជាមួយសេវាកម្មអាជីវកម្ម ដូចជាឈ្មោះ អាសយដ្ឋាន អាសយដ្ឋានអ៊ីមែល និងព័ត៌មានទំនាក់ទំនង មុខតំណែង និងតួនាទី​ការងារ ក្រុមហ៊ុន ភាសា ព័ត៌មានលម្អិតអំពីការចុះឈ្មោះ អន្តរកម្មនៃការចុច និងការបញ្ចូលផ្សេងទៀត ព្រមទាំងទំនាក់ទំនងដែលអ្នកផ្ញើ ឬបញ្ជូនមកយើង ឬចែករំលែកជាមួយអតិថិជនរបស់យើង​
* យើងអាចនឹងប្រមូលទិន្នន័យអំពីការប្រើប្រាស់សេវាកម្មអាជីវកម្មរបស់អ្នក រួមទាំងពេលវេលានិងរយៈពេលនៃការប្រើប្រាស់របស់អ្នក ព័ត៌មានដែលបានរក្សាទុកក្នុងខូគីដែលយើងបានកំណត់នៅលើឧបករណ៍របស់អ្នក ព្រមទាំងព័ត៌មានអំពីការកំណត់ឧបករណ៍របស់អ្នក
* យើងក៏អាចទទួលបានព័ត៌មានផ្ទាល់ខ្លួនអំពីអ្នកពីនិយោជក ឬក្រុមហ៊ុនផ្តល់សេវារបស់អ្នក ឬពីប្រភពដែលមានជាសាធារណៈ និងជាលក្ខណៈពាណិជ្ជកម្ម (ដូចដែលបានអនុញ្ញាតដោយច្បាប់) ដែលយើងអាចរួមបញ្ចូលជាមួយព័ត៌មានផ្សេងទៀតដែលយើងទទួលបានពី ឬអំពីអ្នក (ដូចដែលបានអនុញ្ញាតដោយច្បាប់ ឬដោយមានការយល់ព្រមដាច់ដោយឡែកពីអ្នក)។
* យើងក៏អាចទទួលបានព័ត៌មានផ្សេងទៀតដែលពាក់ព័ន្ធនឹងការប្រើប្រាស់សេវាកម្មអាជីវកម្មរបស់អ្នក រួមទាំងព័ត៌មាន (ដូចជាព័ត៌មានដែលពាក់ព័ន្ធនឹងកម្មវិធីដែលអ្នកប្រើ រូបភាព ខ្លឹមសារបញ្ចូលក្នុងប្រតិទិន និងខ្លឹមសារ និងទិន្នន័យពីកម្មវិធី Samsung និងកម្មវិធីភាគីទីបី គេហទំព័រ និងសេវាកម្មផ្សេងទៀត) ដែលយើងទទួលបានពីកម្មវិធី Samsung និងកម្មវិធីភាគីទីបី និងសេវាកម្មដែលត្រូវបានចូលប្រើ ឬប្រើប្រាស់ដោយសេវាកម្មអាជីវកម្ម ដើម្បីផ្តល់សេវាកម្មដល់អ្នក។
* យើងប្រមូលព័ត៌មានតាមរយៈវិធីស្វ័យប្រវត្តិពាក់ព័ន្ធនឹងឧបករណ៍ដែលបើកសេវាកម្មអាជីវកម្មរបស់អ្នកដូចជា ម៉ូដែលឧបករណ៍, កំណែប្រព័ន្ធប្រតិបត្តិការ, ការកំណត់ និងការកំណត់រចនាសម្ព័ន្ធឧបករណ៍, អាសយដ្ឋាន IP និងលេខកូដសម្គាល់ឧបករណ៍ និងលេខកូដសម្គាល់ខុសពីគេផ្សេងទៀត។ លើសពីនេះ យើងអាចទទួលបានព័ត៌មានអំពីរបៀប ពេលវេលា និងរយៈពេលដែលអ្នកប្រើប្រាស់ឧបករណ៍ដែលបើកសេវាកម្មអាជីវកម្មរបស់អ្នក រួមទាំងការប្រើប្រាស់សេវាកម្មអាជីវកម្ម និងកម្មវិធី Samsung និងកម្មវិធីភាគីទីបី និងសេវាកម្មរបស់អ្នកនៅលើឧបករណ៍ (ដូចជាបញ្ជីកម្មវិធីនៅលើឧបករណ៍របស់អ្នក តន្ត្រីដែលបានចាក់នៅលើឧបករណ៍របស់អ្នក គេហទំព័រដែលអ្នកចូលមើល និងការស្វែងរកដែលអ្នកធ្វើជាដើម)

**តើយើងប្រើព័ត៌មានរបស់អ្នកដោយរបៀបណា?**

យើងអាចប្រើព័ត៌មានដែលយើងប្រមូលសម្រាប់គោលបំណងដូចខាងក្រោម៖

* + ដើម្បីផ្តល់ផលិតផល និងសេវាកម្មដែលអ្នក (ឬនិយោជករបស់អ្នក) បានស្នើសុំ និងដើម្បីចុះឈ្មោះ ឬផ្ទៀងផ្ទាត់អ្នក ឬឧបករណ៍របស់អ្នក
  + ដើម្បីឆ្លើយតបទៅនឹងសំណួរ ឬសំណើសុំព័ត៌មានរបស់អ្នក
  + ដើម្បីផ្តល់ជូនផលិតផល និងសេវាកម្មដែលកាន់តែ​សមតាមបំណងនិងកាន់តែប្រសើរ ដែលរាប់បញ្ចូលប្រវត្តិនៃការទិញ និងកំណត់ត្រាសេវាកម្មរបស់ក្រុមហ៊ុនអ្នក ព្រមទាំងព័ត៌មានដែលពាក់ព័ន្ធផ្សេងទៀត
  + ផ្អែកលើការយល់ព្រមរបស់អ្នក ដែលតម្រូវដោយច្បាប់ជាធរមាន ដើម្បីជូនដំណឹងដល់អ្នកអំពីផលិតផល និងសេវាកម្មថ្មីៗ
  + សម្រាប់ការវាយតម្លៃ និងការវិភាគលើទីផ្សារ អតិថិជន ផលិតផល និងសេវាកម្មរបស់យើង (រួមទាំងការស្នើសុំការយល់ឃើញរបស់អ្នកចំពោះផលិតផល និងសេវាកម្មរបស់យើង និងការធ្វើការស្ទង់មតិអតិថិជន)
  + ដើម្បីយល់ដឹងពីរបៀបដែលក្រុមហ៊ុនប្រើប្រាស់សេវាកម្មអាជីវកម្ម ដើម្បីឱ្យយើងអាចកែលម្អសេវាកម្មទាំងនោះ និងអភិវឌ្ឍផលិតផល និងសេវាកម្មថ្មីៗ
  + ដើម្បីផ្តល់សេវាថែទាំ និងរក្សាកម្រិតសុវត្ថិភាពគ្រប់គ្រាន់លើសេវាកម្មអាជីវកម្ម
  + ដើម្បីការពារសិទ្ធិ ទ្រព្យ ឬសុវត្ថិភាពរបស់ Samsung ឬសម្ព័ន្ធ ដៃគូអាជីវកម្ម បុគ្គលិក ឬអតិថិជនរបស់យើងរៀងៗខ្លួន ឧទាហរណ៍ នៅក្នុងដំណើរការផ្លូវច្បាប់ ការស៊ើបអង្កេតផ្ទៃក្នុង និងការស៊ើបអង្កេតដោយអាជ្ញាធរមានសមត្ថកិច្ច
  + បើមិនដូច្នោះទេ ដោយមានការយល់ព្រមពីអ្នក ឬដូចដែលបានពណ៌នានៅពេលប្រមូលព័ត៌មានរបស់អ្នក។
  + ដើម្បីទាក់ទងជាមួយអ្នកពាក់ព័ន្ធនឹងវិញ្ញាបនបត្រ Samsung Plus និងផ្តល់ការជូនដំណឹង ខ្លឹមសារ ការផ្ដល់ដំណឹង ការផ្តល់ជូន ការផ្សព្វផ្សាយ ខ្លឹមសារធ្វើទីផ្សារ និងការប្រាស្រ័យទាក់ទងផ្សេងទៀត។

តាមរយៈសេវាកម្មអាជីវកម្ម យើងអាចប្រមូលព័ត៌មានផ្ទាល់ខ្លួនអំពីសកម្មភាពលើអ៊ីនធឺណិតរបស់អ្នកនៅលើគេហទំព័រ និងឧបករណ៍ដែលបានភ្ជាប់ទៅតាមពេលវេលា និងនៅលើឧបករណ៍ កម្មវិធី គេហទំព័រភាគីទីបី ព្រមទាំងមុខងារ និងសេវាកម្មលើអ៊ីនធឺណិតផ្សេងទៀត។ យើងអាចប្រើប្រាស់សេវាកម្មវិភាគរបស់ភាគីទីបីនៅលើសេវាកម្មអាជីវកម្មដូចជា Google Analytics ជាដើម។ ក្រុមហ៊ុនផ្តល់សេវាដែលគ្រប់គ្រងសេវាកម្មវិភាគទាំងនេះជួយយើងក្នុងការវិភាគការប្រើប្រាស់សេវាកម្មអាជីវកម្មរបស់អ្នក និងកែលម្អសេវាកម្មអាជីវកម្ម។ ព័ត៌មានដែលយើងទទួលបានអាចត្រូវបានបង្ហាញដល់ ឬប្រមូលដោយផ្ទាល់ដោយក្រុមហ៊ុនផ្តល់សេវាទាំងនេះ និងភាគីទីបីដែលពាក់ព័ន្ធផ្សេងទៀត ដែលប្រើប្រាស់ព័ត៌មាន ឧទាហរណ៍ ដើម្បីវាយតម្លៃការប្រើប្រាស់សេវាកម្មអាជីវកម្ម ជួយគ្រប់គ្រងសេវាកម្មអាជីវកម្ម និងវិភាគបញ្ហាផ្នែកបច្ចេកទេស។ ដើម្បីស្វែងយល់បន្ថែមអំពី Google Analytics សូមចូលទៅកាន់ <http://www.google.com/analytics/learn/privacy.html> និង <https://www.google.com/policies/privacy/partners/>។

**តើយើងបញ្ចេញព័ត៌មានរបស់អ្នកដល់នរណា?**

យើងនឹងបញ្ចេញព័ត៌មានរបស់អ្នកជាលក្ខណៈផ្ទៃក្នុងនៅក្នុងអាជីវកម្មរបស់យើង និងស្ថាប័នខាងក្រោម ប៉ុន្តែសម្រាប់តែគោលបំណងខាងលើប៉ុណ្ណោះ។

* សម្ព័ន្ធ Samsung
* ភាគីទីបី នៅពេលចាំបាច់ដើម្បីផ្តល់ឱ្យអ្នកនូវផលិតផល និងសេវាកម្មដែលបានស្នើសុំ។ ឧទាហរណ៍ យើងអាចបញ្ចេញទិន្នន័យនៃការទូទាត់ប្រាក់របស់អ្នកដល់ស្ថាប័នហិរញ្ញវត្ថុតាមការសមស្រប ដើម្បីដំណើរការប្រតិបត្តិការដែលអ្នកបានស្នើសុំ
* ក្រុមហ៊ុនដែលផ្តល់សេវាកម្មសម្រាប់ ឬជំនួសយើង ដូចជាក្រុមហ៊ុនដែលជួយយើងក្នុងដំណើរការទូទាត់វិក្កយបត្រជាដើម
* ភាគីផ្សេងទៀត៖ (i) ដើម្បីអនុលោមតាមច្បាប់ ឬឆ្លើយតបទៅនឹងដំណើរការផ្លូវច្បាប់ជាកាតព្វកិច្ច (ដូចជា ដីកាឆែកឆេរ ឬដីកាតុលាការផ្សេងទៀត) (ii) ដើម្បីផ្ទៀងផ្ទាត់ ឬអនុវត្តអនុលោមភាពតាមគោលការណ៍ដែលគ្រប់គ្រងសេវាកម្មអាជីវកម្មរបស់យើង (iii) ដើម្បីការពារសិទ្ធិ ទ្រព្យ ឬសុវត្ថិភាពរបស់ Samsung ឬសម្ព័ន្ធ ដៃគូអាជីវកម្ម ឬអតិថិជនរបស់យើងរៀងៗខ្លួន (iv) ជាផ្នែកនៃការរួមបញ្ចូលគ្នា ឬផ្ទេរ ឬក្នុងករណីក្ស័យធន
  + ជាមួយភាគីទីបីផ្សេងទៀត នៅពេលដែលអ្នកយល់ព្រមតាម ឬស្នើសុំការចែករំលែកបែបនេះ។

អ្នកប្រើប្រាស់ផ្សេងទៀតនៃសេវាកម្មអាជីវកម្មអាចមើលឃើញការដាក់បញ្ជូនដែលអ្នកធ្វើទៅកាន់កន្លែងសាធារណៈនៃគេហទំព័រ កម្មវិធីឧបករណ៍ចល័ត ឬសេវាកម្មលើអ៊ីនធឺណិតផ្សេងទៀតដូចជា ផ្ទាំងព្រឹត្តិបត្រជាដើម។ យើងមិនគ្រប់គ្រង និងមិនទទួលខុសត្រូវចំពោះរបៀបដែលអ្នកប្រើប្រាស់ផ្សេងទៀតនៃសេវាកម្មអាជីវកម្មអាចប្រើព័ត៌មាននេះទេ។ ឧទាហរណ៍ ព័ត៌មានផ្ទាល់ខ្លួនដែលអ្នកដាក់បញ្ជូននៅក្នុងកន្លែងសាធារណៈអាចត្រូវបានប្រមូល និងប្រើប្រាស់ដោយអ្នកផ្សេងទៀត ដើម្បីផ្ញើសារដែលមិនបានស្នើសុំឱ្យអ្នក ឬសម្រាប់គោលបំណងផ្សេងទៀត។

**តើយើងធ្វើដូចម្ដេច ដើម្បីរក្សាព័ត៌មានរបស់អ្នកឱ្យមានសុវត្ថិភាព?**

យើងបានដាក់ចេញនូវវិធានការជារូបវន្ត និងជាលក្ខណៈបច្ចេកទេសដែលសមហេតុផល ដើម្បីការពារព័ត៌មានដែលយើងប្រមូលបាន ទាក់ទងនឹងសេវាកម្មអាជីវកម្ម។ ប៉ុន្តែសូមចំណាំថា ទោះបីជាយើងចាត់វិធានការសមហេតុផល ដើម្បីការពារព័ត៌មានរបស់អ្នកក៏ដោយ ក៏គ្មានគេហទំព័រ ការបញ្ជូនតាមអ៊ីនធឺណិត ប្រព័ន្ធកុំព្យូទ័រ ឬការតភ្ជាប់ឥតខ្សែណាដែលមានសុវត្ថិភាពទាំងស្រុងនោះឡើយ។

**តើយើងផ្ទេរព័ត៌មានរបស់អ្នកទៅណា?**

ការប្រើប្រាស់ ឬការចូលរួមរបស់អ្នកនៅក្នុងសេវាកម្មអាជីវកម្មអាចពាក់ព័ន្ធនឹងការផ្ទេរ ការរក្សាទុក និងការដំណើរការព័ត៌មានរបស់អ្នកនៅខាងក្រៅប្រទេសដែលអ្នករស់នៅ ដោយស្របតាមគោលការណ៍នេះ។ សូមចំណាំថា ការការពារទិន្នន័យ និងច្បាប់ផ្សេងទៀតនៃប្រទេសដែលព័ត៌មានរបស់អ្នកអាចត្រូវបានផ្ទេរ អាចនឹងមិនមានលក្ខណៈទូលំទូលាយដូចនៅក្នុងប្រទេសរបស់អ្នកឡើយ។ យើងនឹងចាត់វិធានការសមស្រប ដោយអនុលោមតាមច្បាប់ជាធរមាន ដើម្បីធានាថាព័ត៌មានផ្ទាល់ខ្លួនរបស់អ្នកនៅតែត្រូវបានការពារ។

**តើអ្នកមានសិទ្ធិអ្វីខ្លះ?**

ក្រោមច្បាប់នៃយុត្តាធិការមួយចំនួន អ្នកអាចមានសិទ្ធិស្នើសុំព័ត៌មានលម្អិតទាក់ទងនឹងព័ត៌មានដែលយើងប្រមូលអំពីអ្នក លុបព័ត៌មានដែលបានប្រមូលអំពីអ្នក និងកែតម្រូវភាពមិនត្រឹមត្រូវនៅក្នុងព័ត៌មាននោះ។ យើងអាចបដិសេធមិនដំណើរការសំណើដដែលៗដែលមិនសមហេតុផល ត្រូវការកិច្ចប្រឹងប្រែងផ្នែកបច្ចេកទេសដែលមិនមានសមាមាត្រ បង្កឱ្យប៉ះពាល់ដល់ឯកជនភាពរបស់អ្នកដទៃ មិនសមហេតុផលខ្លាំង ឬសម្រាប់សិទ្ធិចូលប្រើដែលមិនតម្រូវដោយច្បាប់ក្នុងស្រុក។

ប្រសិនបើអ្នកស្នើសុំលុបព័ត៌មានផ្ទាល់ខ្លួន អ្នកទទួលស្គាល់ថាអ្នកមិនអាចចូលប្រើ ឬប្រើប្រាស់សេវាកម្មអាជីវកម្មបានទេ ហើយព័ត៌មានផ្ទាល់ខ្លួនដែលនៅសេសសល់អាចបន្តស្ថិតនៅក្នុងកំណត់ត្រា និងបណ្ណសាររបស់ Samsung រយៈពេលវែង ប៉ុន្តែ Samsung នឹងមិនប្រើព័ត៌មាននោះសម្រាប់គោលបំណងពាណិជ្ជកម្មនោះទេ។ អ្នកដឹងថា ទោះបីជាអ្នកស្នើសុំលុបក៏ដោយ ក៏ Samsung រក្សាសិទ្ធិក្នុងការរក្សាព័ត៌មានផ្ទាល់ខ្លួនរបស់អ្នក ឬផ្នែកដែលពាក់ព័ន្ធរបស់វាដែរ ប្រសិនបើ Samsung បានផ្អាក បានដាក់កំហិត ឬបានបញ្ចប់សិទ្ធិរបស់អ្នកក្នុងការចូលប្រើគេហទំព័រ ដោយសារមានការបំពានលើលក្ខខណ្ឌប្រើប្រាស់របស់ Samsung នៅពេលដែលចាំបាច់ ដើម្បីការពារសិទ្ធិ ទ្រព្យ ឬសុវត្ថិភាពរបស់ Samsung ឬសម្ព័ន្ធ ដៃគូអាជីវកម្ម បុគ្គលិក ឬអតិថិជនរៀងៗខ្លួនរបស់យើង។

ដើម្បីធ្វើបច្ចុប្បន្នភាពចំណូលចិត្តរបស់អ្នក ដាក់កំហិតលើទំនាក់ទំនងដែលអ្នកទទួលបានពីយើង ឬដាក់បញ្ជូនសំណើ សូមទាក់ទងមកយើងដូចដែលបានបញ្ជាក់នៅក្នុងផ្នែក**ទំនាក់ទំនង**ខាងក្រោម។

សេវាកម្មអាជីវកម្មអាចផ្តល់ជូនជម្រើសពាក់ព័ន្ធនឹងការប្រមូល ការលុប និងការចែករំលែកព័ត៌មាន និងទំនាក់ទំនងជាក់លាក់អំពីផលិតផល សេវាកម្ម និងការផ្សព្វផ្សាយ វគ្គសិក្សា ការវាយតម្លៃ ប្រតិចារឹកនៃការបណ្តុះបណ្តាល សហគមន៍ ជំនួយការរៀនសូត្រ រង្វាន់ សេចក្តីប្រកាស និងព្រឹត្តិការណ៍ ការសន្ទនាជាមួយឆាតបូត។ អ្នកអាចចូលប្រើការកំណត់ ដើម្បីស្វែងយល់អំពីជម្រើសដែលអាចមានសម្រាប់អ្នក នៅពេលអ្នកប្រើប្រាស់សេវាកម្មអាជីវកម្ម។

**តើយើងរក្សាទុកព័ត៌មានរបស់អ្នកយូរប៉ុនណា?**

យើងចាត់វិធានការដែលសមហេតុផល ដើម្បីធានាថាយើងរក្សាទុកព័ត៌មានអំពីអ្នកតែក្នុងរយៈពេលដែលចាំបាច់សម្រាប់គោលបំណងដែលវាត្រូវបានប្រមូល ឬតាមតម្រូវការក្រោមច្បាប់ជាធរមានប៉ុណ្ណោះ។

**ផលិតផល និងតំណភាគីទីបីនៅលើសេវាកម្មរបស់យើង**

សេវាកម្មអាជីវកម្មរបស់យើងអាចភ្ជាប់ជាមួយគេហទំព័រ និងសេវាកម្មភាគីទីបីដែលនៅក្រៅការគ្រប់គ្រងរបស់យើង។ យើងមិនទទួលខុសត្រូវចំពោះសុវត្ថិភាព ឬឯកជនភាពនៃព័ត៌មានណាមួយដែលប្រមូលដោយគេហទំព័រ ឬសេវាកម្មផ្សេងទៀតឡើយ។ អ្នកគួរតែប្រុងប្រយ័ត្ន និងពិនិត្យមើលសេចក្តីថ្លែងការណ៍អំពីឯកជនភាពដែលអនុវត្តចំពោះគេហទំព័រ និងសេវាកម្មភាគីទីបីដែលអ្នកប្រើ។

**ខូគី សញ្ញា​និងបច្ចេកវិទ្យាស្រដៀងគ្នា**

យើងក៏ដូចជាភាគីទីបីមួយចំនួនដែលផ្តល់ខ្លឹមសារ ការផ្សាយពាណិជ្ជកម្ម ឬមុខងារផ្សេងទៀតនៅលើសេវាកម្មអាជីវកម្មរបស់យើងដែរ អាចប្រើប្រាស់ខូគី សញ្ញា និងបច្ចេកវិទ្យាផ្សេងទៀតនៅក្នុងផ្នែកមួយចំនួននៃសេវាកម្មអាជីវកម្មរបស់យើង។

*ខូគី*

ខូគីគឺជាឯកសារតូចៗដែលរក្សាទុកព័ត៌មាននៅលើឧបករណ៍របស់អ្នក។ ពួកវាអនុញ្ញាតឱ្យស្ថាប័នដែលដាក់ខូគីនៅលើឧបករណ៍របស់អ្នកស្គាល់អ្នកនៅលើគេហទំព័រ សេវាកម្ម ឧបករណ៍ និង/ឬវគ្គរុករកផ្សេងៗ។ ខូគីមានប្រយោជន៍ជាច្រើន។ ឧទាហរណ៍៖

1. **ខូគីដែលចាំបាច់។** ខូគីទាំងនេះគឺចាំបាច់សម្រាប់ប្រតិបត្តិការនៃគេហទំព័ររបស់យើង។ ឧទាហរណ៍ ពួកវារួមមានខូគីដែលអនុញ្ញាតឱ្យអ្នកចូលទៅកន្លែងដែលមានសុវត្ថិភាពនៃគេហទំព័ររបស់យើង។
2. **ខូគីវិភាគ ឬប្រតិបត្តិការ។** ខូគីទាំងនេះអាចឱ្យយើងស្គាល់ និងរាប់ចំនួនអ្នកចូលមើល និងដើម្បីដឹងពីរបៀបដែលអ្នកចូលមើលពិនិត្យមើលចុះឡើងនៅលើគេហទំព័ររបស់យើង នៅពេលដែលពួកគេកំពុងប្រើប្រាស់វា។ លក្ខណៈនេះជួយយើងក្នុងការកែលម្អរបៀបដែលគេហទំព័ររបស់យើងដំណើរការ ដូចជាដោយធានាថាអ្នកប្រើប្រាស់កំពុងរកឃើញអ្វីដែលពួកគេកំពុងស្វែងរកបានយ៉ាងងាយស្រួល។
3. **ខូគីមុខងារ​។** ខូគីទាំងនេះត្រូវបានប្រើ ដើម្បីស្គាល់អ្នក នៅពេលអ្នកត្រឡប់ទៅគេហទំព័ររបស់យើងវិញ។ លក្ខណៈនេះអាចឱ្យយើងកំណត់ខ្លឹមសាររបស់យើងឱ្យមានលក្ខណៈផ្ទាល់ខ្លួនសម្រាប់អ្នក ស្វាគមន៍អ្នកដោយប្រើឈ្មោះ និងចងចាំចំណូលចិត្តរបស់អ្នក (ឧទាហរណ៍ ជម្រើសនៃភាសា ឬតំបន់របស់អ្នកជាដើម)។
4. **ខូគីកំណត់គោលដៅ។** ខូគីទាំងនេះកត់ត្រាការចូលរបស់អ្នកទៅកាន់គេហទំព័ររបស់យើង ទំព័រដែលអ្នកបានចូលមើល និងតំណដែលអ្នកបានតាមដាន។ យើងនឹងប្រើព័ត៌មាននេះ ដើម្បីធ្វើឱ្យគេហទំព័ររបស់យើង និងការផ្សាយពាណិជ្ជកម្មដែលបង្ហាញនៅលើគេហទំព័រនោះកាន់តែពាក់ព័ន្ធនឹងចំណាប់អារម្មណ៍របស់អ្នក។

នៅពេលអ្នកប្រើកម្មវិធីរុករកតាមអ៊ីនធឺណិត ដើម្បីចូលប្រើសេវាកម្មអាជីវកម្ម អ្នកអាចកំណត់រចនាសម្ព័ន្ធកម្មវិធីរុករកតាមអ៊ីនធឺណិតរបស់អ្នក ដើម្បីទទួលយកខូគីទាំងអស់ បដិសេធខូគីទាំងអស់ ឬជូនដំណឹងដល់អ្នក នៅពេលខូគីត្រូវបានផ្ញើ។ កម្មវិធីរុករកតាមអ៊ីនធឺណិតនីមួយៗមានភាពខុសគ្នា ដូច្នេះសូមពិនិត្យមើលម៉ឺនុយ “ជំនួយ” នៃកម្មវិធីរុករកតាមអ៊ីនធឺណិតរបស់អ្នក ដើម្បីស្វែងយល់ពីរបៀបប្ដូរចំណូលចិត្តខូគីរបស់អ្នក។ ប្រព័ន្ធប្រតិបត្តិការនៃឧបករណ៍របស់អ្នកអាចមានការគ្រប់គ្រងបន្ថែមសម្រាប់ខូគី។

ទោះជាយ៉ាងណាក៏ដោយ សូមចំណាំថាសេវាកម្មអាជីវកម្មមួយចំនួនអាចត្រូវបានរចនាឡើង ដើម្បីដំណើរការដោយប្រើខូគី ហើយការបិទខូគីអាចប៉ះពាល់ដល់សមត្ថភាពរបស់អ្នកក្នុងការប្រើប្រាស់សេវាកម្មអាជីវកម្មទាំងនោះ ឬផ្នែកខ្លះនៃសេវាកម្មអាជីវកម្មទាំងនោះ។

*ការរក្សាទុក​ក្នុងឧបករណ៍ផ្សេងទៀត*

យើងរួមជាមួយនឹងភាគីទីបីមួយចំនួន អាចប្រើប្រភេទផ្សេងទៀតនៃបច្ចេកវិទ្យារក្សាទុក​ក្នុងឧបករណ៍ដូចជា ឯកសារអត្ថបទរួមនៅក្នុងឧបករណ៍ (អាចហៅម្យ៉ាងទៀតថា “ខូគី Flash”) និងការរក្សាទុក​ក្នុងឧបករណ៍ HTML5 ពាកព័ន្ធនឹងសេវាកម្មអាជីវកម្មរបស់យើង។ បច្ចេកវិទ្យាទាំងនេះស្រដៀងនឹងខូគីដែលបានពិភាក្សាខាងលើ ត្រង់ថាពួកវាត្រូវបានរក្សាទុកនៅលើឧបករណ៍របស់អ្នក ហើយអាចត្រូវបានប្រើប្រាស់ ដើម្បីរក្សាទុកព័ត៌មានជាក់លាក់អំពីសកម្មភាព និងចំណូលចិត្តរបស់អ្នក។ ប៉ុន្តែ បច្ចេកវិទ្យាទាំងនេះអាចប្រើប្រាស់ផ្នែកផ្សេងៗនៃឧបករណ៍របស់អ្នកពីខូគីស្តង់ដា ដូច្នេះហើយអ្នកប្រហែលជាមិនអាចគ្រប់គ្រងពួកវាដោយប្រើឧបករណ៍ និងការកំណត់កម្មវិធីរុករកតាមអ៊ីនធឺណិតស្តង់ដាបានទេ។ ដើម្បីទទួលបានព័ត៌មានអំពីការបិទ ឬការលុបព័ត៌មានដែលមាននៅក្នុងខូគី Flash សូមចុច[ត្រង់នេះ](http://helpx.adobe.com/flash-player/kb/disable-local-shared-objects-flash.html)។

*សញ្ញា*

យើងរួមជាមួយនឹងភាគីទីបីមួយចំនួន ក៏អាចប្រើបច្ចេកវិទ្យាដែលហៅថាសញ្ញា (ឬ “ភីកសែល”) ដែលផ្ទេរព័ត៌មានពីឧបករណ៍របស់អ្នកទៅម៉ាស៊ីនមេផងដែរ។ សញ្ញាអាចត្រូវបានបង្កប់នៅក្នុងវីដេអូ ខ្លឹមសារលើអ៊ីនធឺណិត និងអ៊ីមែល ហើយអាចអនុញ្ញាតឱ្យម៉ាស៊ីនមេអានប្រភេទព័ត៌មានមួយចំនួនពីឧបករណ៍របស់អ្នក ដឹងនូវពេលវេលាដែលអ្នកបានមើលខ្លឹមសារជាក់លាក់ ឬសារអ៊ីមែលជាក់លាក់ កំណត់ពេលវេលា និងកាលបរិច្ឆេទដែលអ្នកបានមើលសញ្ញា និងអាសយដ្ឋាន IP នៃឧបករណ៍របស់អ្នក។ យើង និងភាគីទីបីមួយចំនួនប្រើសញ្ញាសម្រាប់គោលបំណងផ្សេងៗ រួមទាំងការវិភាគការប្រើប្រាស់សេវាកម្មអាជីវកម្មរបស់យើង និង (រួមជាមួយនឹងខូគី) ដើម្បីផ្តល់ខ្លឹមសារ និងការផ្សាយពាណិជ្ជកម្មដែលកាន់តែពាក់ព័ន្ធដល់អ្នក។

ប្រសិនបើចូលប្រើ និងប្រើប្រាស់សេវាកម្មអាជីវកម្មរបស់យើង មានន័យថាអ្នកយល់ព្រមឱ្យរក្សាទុកខូគី ប្រើបច្ចេកវិទ្យារក្សាទុកក្នុងឧបករណ៍ សញ្ញាផ្សេងទៀត ព្រមទាំងព័ត៌មានផ្សេងទៀតនៅលើឧបករណ៍របស់អ្នក។ អ្នកក៏យល់ព្រមឱ្យយើង និងភាគីទីបីដែលបានលើកឡើងខាងលើចូលប្រើខូគី បច្ចេកវិទ្យារក្សាទុកក្នុងឧបករណ៍ សញ្ញា និងព័ត៌មានទាំងនេះផងដែរ។

**ទំនាក់ទំនង**

ប្រសិនបើអ្នកមានសំណួរនានាពាក់ព័ន្ធនឹងគោលការណ៍នេះ សូមទាក់ទងមកយើងតាមរយៈ៖

dataprotection@samsung.com

