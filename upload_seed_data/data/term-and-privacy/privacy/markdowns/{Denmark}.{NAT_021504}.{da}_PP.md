

**Politik om beskyttelse af personlige oplysninger for Samsung Plus**

Gældende fra: 1. januar 2025

Samsung Electronics Co., Ltd. (dataansvarlig) (“**Samsung**”) ved, hvor vigtig beskyttelse af personoplysninger er for kunder og deres medarbejdere og partnere, og vi bestræber os på at kommunikere tydeligt i forhold til, hvordan vi indsamler, bruger, videregiver, overfører og opbevarer dine oplysninger. Denne politik om beskyttelse af personoplysninger giver et overblik over vores informationspraksis med hensyn til personlige oplysninger indsamlet via **Samsung Plus** (“**virksomhedstjenesterne**”).

Politikken om beskyttelse af personoplysninger bliver opdateret jævnligt, så den hele tiden afspejler ændringer i vores praksis omkring personoplysninger i forhold til virksomhedstjenesterne eller ændringer i gældende lovgivning. Øverst i politikken om beskyttelse af personoplysninger fremgår det, hvornår politikken senest er opdateret. Hvis vi opdaterer politikken om beskyttelse af personoplysninger, informerer vi dig på forhånd om væsentlige ændringer ved at indsætte en bemærkning i virksomhedstjenesterne eller ved at sende dig en e-mail, alt efter hvad der er mest relevant.

**Hvilke oplysninger indsamler vi?**

Vi indsamler forskellige typer personoplysninger i forbindelse med virksomhedstjenesterne.

Eksempel:

* Vi indsamler personlige oplysninger, som du tilvejebringer gennem dine interaktioner med virksomhedstjenesterne, såsom dit navn, adresse, e-mailadresse og kontaktoplysninger, jobtitel og stilling, virksomhed, sprog, registreringsoplysninger, touch-interaktioner og andre input og enhver kommunikation, du sender eller leverer til os eller deler med vores kunder.
* Vi indsamler data om din brug af virksomhedstjenesterne, herunder hvornår og hvor længe du bruger dem, oplysninger gemt i cookies, som vi har gemt på din enhed, og oplysninger om din enheds indstillinger.
* Vi kan også modtage personlige oplysninger om dig fra din arbejdsgiver eller tjenesteudbyder eller fra offentligt og kommercielt tilgængelige kilder (som loven tillader det), som vi kan kombinere med andre oplysninger, vi modtager fra eller om dig (som loven tillader det, eller på anden måde med dit særskilte samtykke).
* Vi kan også indhente andre oplysninger i forbindelse med din brug af virksomhedstjenester, herunder oplysninger (f.eks. oplysninger om de apps, du bruger, billeder, kalenderposter og indhold og data fra andre Samsung- og tredjepartsapps, websteder og tjenester), som vi modtager fra Samsung og tredjepartsapps og -tjenester, der tilgås eller bruges af virksomhedstjenesterne til at levere tjenesterne til dig.
* Vi indsamler oplysninger på automatiseret vis om dine enheder med virksomhedstjenester, f.eks. enhedsmodeller, operativsystemversioner, enhedskonfigurationer og -indstillinger, IP-adresser og enhedsidentifikatorer og andre unikke identifikatorer. Derudover kan vi indhente oplysninger om, hvordan, hvornår og hvor længe du bruger dine enheder med virksomehedstjenester, herunder din brug af virksomehedstjenester, Samsung- og tredjepartsapps og -tjenester på enhederne (f.eks. en liste over apps på dine enheder, musik, der afspilles på dine enheder, de websteder, du besøger, og de søgninger, du foretager).

Gennem virksomhedstjenesterne indsamler vi personlige oplysninger om dine onlineaktiviteter på websteder og tilsluttede enheder over tid og på tværs af tredjepartswebsteder, enheder, apps og andre onlinefunktioner og -tjenester. Vi kan bruge tredjepartsanalysetjenester i virksomhedstjenesterne, f.eks. Google Analytics. De tjenesteudbydere, der administrerer disse analysetjenester, hjælper os analysere din brug af virksomhedstjenesterne og forbedre dem. De oplysninger, vi indhenter, kan videregives til eller indsamles direkte af disse udbydere og andre relevante tredjeparter, som bruger oplysningerne til f.eks. at evaluere brugen af virksomhedstjenesterne, hjælpe med administrationen af virksomhedstjenesterne og diagnosticere tekniske problemer. Hvis du vil vide mere om Google Analytics, så besøg <http://www.google.com/analytics/learn/privacy.html> og <https://www.google.com/policies/privacy/partners/>.

Du kan vælge ikke at give os visse typer oplysninger, f.eks. brugernavn og e-mailadresse. I visse tilfælde kunne dette begrænse din mulighed for at bruge virksomhedstjenesterne. Vi vil gøre vores bedste for at forklare disse begrænsninger, når vi beder om dine oplysninger, så du kan træffe en informeret beslutning.

**Hvordan bruger vi dine oplysninger?**

Vi kan bruge de oplysninger, vi indsamler, til følgende formål:

* + Til at levere produkter og tjenester, som du (eller din arbejdsgiver) har anmodet om, og til at registrere eller autentificere dig eller din enhed.
  + Til at besvare dine spørgsmål eller anmodninger om oplysninger.
  + Til at tilbyde bedre og mere tilpassede produkter og tjenester, der tager hensyn til din virksomheds indkøbs- og service-historik og andre relevante oplysninger.
  + Med forbehold for dit særskilte samtykke, hvis loven foreskriver dette, for at informere dig om nye produkter og tjenester.
  + Til evaluering og analyse af vores marked, kunder, produkter og tjenester (hvilket omfatter at spørge til din mening til vores produkter og tjenester og at udføre kundeundersøgelser).
  + Til at forstå, hvordan virksomheder bruger virksomhedstjenester, så vi kan forbedre dem og udvikle nye produkter og tjenester.
  + Til at levere vedligeholdelsestjenester og til at vedligeholde et tilstrækkeligt sikkerhedsniveau i virksomhedstjenesterne.
  + Til at beskytte og sikre rettigheder og ejendom tilhørende Samsung eller vores associerede selskaber, forretningspartnere, medarbejdere eller kunder, f.eks. i forbindelse med retssager, interne undersøgelser og undersøgelser udført af kompetente myndigheder.
  + På anden vis med særskilt samtykke fra dig, hvis loven foreskriver dette, eller hvis det står beskrevet på det tidspunkt, hvor dine data indsamles.
  + Til at kommunikere med dig om virksomhedstjeneste-certificering og levere notifikationer, indhold, advarsler, tilbud, kampagner, markedsføringsmateriale og anden kommunikation.

Vi bruger og kombinerer oplysningerne, som vi indsamler om dig fra vores virksomhedstjenester, enheder eller andre kilder, for at give dig en bedre oplevelse. Du kan f.eks. bruge dine Samsung Account-oplysninger ikke kun på den virksomhedstjeneste, du har registreret dig hos, men også på andre tjenester, der bruger Samsung Accounts. Vi bruger også oplysningerne, du giver direkte eller gennem andre kilder som beskrevet ovenfor, til at levere indhold, du måske kan lide, eller som du har tilpasset.

Samsung behandler personoplysninger i forbindelse med ovenstående formål. Samsungs retsgrundlag for behandling af personoplysninger omfatter behandling:

(i) Så vi kan holde vores ord over for dig, f.eks. levere virksomhedstjenesterne til dig

(opfyldelse af en kontrakt (GDPR-artikel 6(1)(b)),

(ii) for at promovere vores virksomhedsinteresser (f.eks. administrere vores relation til dig) (legitime interesse (GDPR-artikel 6(1)(f)),

(iii) for at overholde loven, lovgivningsmæssige forpligtelser og retslige processer (GDPR-artikel 6(1)(c)), og

(iv) med dit samtykke (GDPR-artikel 6(1)(a)).

**Hvem videregiver vi dine oplysninger til?**

Vi videregiver dine oplysninger internt i vores virksomhed og til følgende enheder, men kun til ovenstående formål.

• Associerede selskaber: Andre virksomheder i Samsung Electronics Group, som vi ejer eller kontrollerer.

• Tjenesteudbydere: Nøje udvalgte virksomheder, der leverer tjenester til eller på vegne af os. Disse udbydere er også forpligtede til at beskytte dine oplysninger.

• Andre parter, hvis loven kræver det, eller hvis det er nødvendigt for at beskytte vores virksomhed: Det kan f.eks. være nødvendigt i overensstemmelse med loven, retslig proces eller ifølge en retskendelse fra myndigheder at videregive dine oplysninger. De kan desuden anmode om at få udleveret dine oplysninger fra os i forbindelse med håndhævelse af loven, national sikkerhed, antiterrorisme eller andre ting, som er relateret til den offentlige sikkerhed.

• Andre parter i forbindelse med virksomhedstransaktioner: Vi kan videregive dine oplysninger til en tredjepart som en del af en fusion eller overdragelse, opkøb eller salg eller i forbindelse med en konkurs.

• Andre parter med dit samtykke eller efter dit valg: Udover den videregivelse, der er beskrevet i nærværende politik om beskyttelse af personoplysninger, kan vi dele oplysninger om dig med tredjeparter, hvis du giver særskilt samtykke til eller anmoder om en sådan deling.

Indsendelser, som du foretager på offentlige områder af et websted, en mobilapplikation eller en anden onlinetjeneste, såsom opslagstavler, kan være synlige for andre brugere af virksomhedstjenesterne. Vi kontrollerer ikke og er ikke ansvarlige for, hvordan andre brugere af virksomhedstjenesterne kan bruge disse oplysninger. For eksempel kan personlige oplysninger, som du indsender på offentlige områder, blive indsamlet og brugt af andre til at sende dig uopfordrede beskeder eller til andre formål.

**Hvordan beskytter vi dine oplysninger?**

Vi tager databeskyttelse alvorligt. Vi har udarbejdet fysiske og tekniske beskyttelsesforanstaltninger for at beskytte de oplysninger, som vi indsamler. Vær dog opmærksom på, at selvom vi gør, hvad vi kan for at beskytte dine oplysninger, så er der altid en lille usikkerhed forbundet med websteder, internetoverførsler, computersystemer eller trådløse forbindelser.

**Hvortil sender vi dine data?**

Din brug af eller deltagelse i virksomhedstjenesterne kan omfatte overførsel, opbevaring og behandling af dine oplysninger uden for dit bopælsland, og det er i tråd med nærværende politik. Sådanne lande omfatter, uden begrænsning, Sydkorea og USA. Bemærk, at databeskyttelseslovgivningen og anden lovgivning i de lande, hvortil dine oplysninger kan blive overført, muligvis ikke er så omfattende som i dit bopælsland. Vi tager rimelige forholdsregler, i henhold til gældende lov, for at sikre, at dine personoplysninger altid er beskyttede. Sådanne forholdsregler omfatter brugen af standardkontraktbestemmelser med henblik på at beskytte overførsel af data uden for EØS (det Europæiske Økonomiske Samarbejdsområde) eller Storbritannien. Hvis du ønsker flere oplysninger om vores sikkerhedsforanstaltninger for at sikre lovlig overførsel af dine oplysninger til lande uden for EU eller Storbritannien, eller hvis du ønsker en kopi af gældende kontraktmæssige aftaler, kan du kontakte os via de metoder, der er anført i afsnittet **Kontakt** **os** i nærværende politik om beskyttelse af personoplysninger.

**Dine rettigheder**

Dine personoplysninger tilhører dig. Du kan bede os om at oplyse, hvad vi har indsamlet om dig, og du kan bede os om at slette oplysninger eller rette eventuelle fejl. Du kan også bede os om at begrænse behandling, deling eller overførsel af dine personoplysninger, samt om at sende dig de personoplysninger, vi har indsamlet om dig, så du kan bruge dem til egne formål. For at håndhæve dine rettigheder kan du kontakte os som anført i afsnittet Kontakt os i nærværende politik om beskyttelse af personoplysninger.

Såfremt du anmoder om sletning af dine personoplysninger, vil det dog medføre, at du mister adgangen til virksomhedstjenesterne.

Hvis du anmoder om sletning af personoplysninger, accepterer du, at du ikke længere vil have adgang til eller kan bruge virksomhedstjenesterne, og at der stadig kan være personoplysninger om dig i Samsungs arkiver i nogen tid efter sletningen på grund af overholdelse af gældende lovgivning, men Samsung vil ikke bruge disse oplysninger til kommercielle formål. Du er indforstået med, at til trods for din anmodning om sletning, så forbeholder Samsung sig retten til at beholde dine personoplysninger eller en relevant del af dem i henhold til vores politik om datalagring og gældende lovgivning, såfremt Samsung har suspenderet, begrænset eller stoppet din adgang til webstedet på grund af overtrædelse af Samsungs anvendelsesvilkår eller enhver anden gældende Samsung-politik eller gældende lov, hvis det er nødvendigt for at beskytte og sikre rettigheder og ejendom tilhørende Samsung eller vores associerede selskaber, forretningspartnere, medarbejdere eller kunder.

**Hvor længe gemmer vi dine oplysninger?**

Vi beholder kun dine oplysninger så længe det er nødvendigt i forhold til det formål, oplysningerne blev indsamlet til. Det betyder, at oplysninger vil blive destrueret eller slettet fra vores systemer, når der ikke længere er brug for dem.

Vi gør, hvad vi kan for at sikre, at vi behandler og gemmer oplysninger om dig ud fra følgende logik:

1. Mindst den varighed, som oplysningerne bruges i for at kunne levere en tjeneste til dig.

2. I overensstemmelse med loven, lovgivningsmæssige eller kontraktlige forpligtelser eller i henhold til vores lovfastsatte forpligtelser.

3. Kun så længe det er nødvendigt i forhold til det formål, de blev indsamlet til, skal behandles eller længere, hvis det kræves i henhold til en kontrakt, gældende lovgivning eller til statistiske formål, i henhold til relevante sikkerhedsforanstaltninger.

**Hvilke tredjepartstjenester bruger vi?**

Vores virksomhedstjenester kan linke til tredjeparters websteder og tjenester, som er uden for vores kontrol. Vi er ikke ansvarlige for sikkerheden eller beskyttelse af personoplysninger, hvad angår oplysninger, der indsamles af websteder eller andre tjenester. Du skal udvise forsigtighed og gennemgå de fortrolighedserklæringer, der gælder for de tredjepartswebsteder og -tjenester, du bruger.

**Cookies**

Vores hjemmeside bruger cookies til at skelne dig fra andre brugere af vores hjemmeside. Dette hjælper os med at give dig en god oplevelse, når du besøger vores hjemmeside, og giver os mulighed for at forbedre vores hjemmeside.

En cookie er en lille fil bestående af bogstaver og tal, som vi gemmer i din browser eller på din computers harddisk, hvis du accepterer den. Cookies indeholder oplysninger, som anbringes på din computers harddisk.

Vi bruger følgende cookies:

1. **Strengt nødvendige cookies.** Disse cookies er nødvendige for at hjemmesiden kan fungere. De omfatter f.eks. cookies, der gør det muligt at logge ind og tilgå sikre områder af vores hjemmeside.
2. **Analytiske eller performance-cookies.** De gør det muligt for os at genkende og tælle antallet af besøgende og se, hvordan de bevæger sig rundt på vores hjemmeside, når de bruger den. Det hjælper os med at forbedre hjemmesiden, f.eks. ved at sikre, at brugerne nemt kan finde det, de leder efter.
3. **Funktionalitetscookies.** Disse bruges til at genkende dig, når du besøger vores hjemmeside igen. Det gør det muligt for os at tilpasse vores indhold til dig, hilse på dig ved navn og huske dine præferencer (f.eks. dit valg af sprog eller region).
4. **Målretningscookies.** Disse cookies dokumenterer dit besøg på vores hjemmeside, de sider, du har besøgt, og de links, du har fulgt. Vi bruger disse oplysninger til at gøre vores hjemmeside og de reklamer, der vises på den, mere relevante for dig.

Du kan finde flere oplysninger om de forskellige cookies, vi bruger, og de formål, vi bruger dem til, i tabellen nedenfor:

 | Cookie-titel | Formål | Mere information | 
 | --- | --- | --- | 
 | **AspenUser** | Brugerens præferencer i læringsapplikationen.  Cookie-type : Vedvarende (24 timer) | Currency=U.S.+Dollar  FromUTC=-5.00  Lang=en-us  LangPK=1  null  SessionIgnoreDCSFontMEssage=false  Timezone=America%2fNew+York  TimeZonePK=50  UXEnabled-=1 | 
 | **olsUserPreferences** | Brugerens præferencer for skin og kursusafspiller.  Cookie-type : session | ApplySharedSA=1  CourseSA=1  CourseTOC=0  HomeCourseStatus=1  HomeLastTopics=1  HomeNextMilestone=1  HomeSchedule=1  null  Orgid=org-default  SkinAdm=default\_st900  SkinAut=default\_st900  SkinCMgr=default\_st900  SkinCRwr=default\_st900  SkinDsh=default\_st900  SkinLrn=default\_st900  SkinMgr=default\_st900 | 
 | <ul><li>(sumtauth</li></ul> | Bruges til at godkende anmodninger. Payload indeholder følgende claims. Tokenet er hashet med HMAC-SHA256-algoritmen. Du kan se, hvordan det ser ud under transport nedenfor (tekst fremhævet med gult er beskrivelse, som jeg har tilføjet for repræsentationens skyld).  Cookie-type : session | Payload-detaljer:  Udsteder (SumTotal-applikation, som udstedte tokenet. Eks.: http://www.sumtotalsystems.com/coreui)  Tokenmodtager (Brugernavn på den bruger, som der blev anmodet om token til)  Publikum (Hvem tokenet er til. Eks.: Lejernøgle)  Udløb (Udløbstidspunkt)  Ikke gyldig før (I/T)  Udstedt den (Tidspunkt for udstedelse token)  Sessions-ID for SSO-mægler  Bruger-ID (UserId) for den bruger, der emulerer tokenmodtageren (kun i emuleringstilstand)  Brugernavn (UserName) for den bruger, der emulerer tokenmodtageren (kun i emuleringstilstand)  Kultur for tokenmodtageren  Bruger-ID (UserId) for tokenmodtageren  Gæstekonto-flag for tokenmodtageren  Person-ID for tokenmodtager  ekstern indikator for tokenmodtageren  Nøgle til afgivende part (Eks.: EIXHRUI) | 

Vi deler ikke de oplysninger, der registreres i cookies, med nogen tredjepart.

Du kan blokere cookies ved at aktivere indstillingen i din browser, der giver dig mulighed for at afvise alle eller nogle cookies. Hvis du bruger dine browserindstillinger til at blokere alle cookies (herunder essentielle cookies), kan du muligvis ikke få adgang til hele vores hjemmeside eller dele af den.

Bortset fra essentielle cookies udløber alle cookies, når formålet med indsamlingen er nået.

**Dine valg**

Du kan træffe valg i forhold til de personoplysninger, vi indsamler om dig.

Virksomhedstjenesterne kan indeholde valgmuligheder i forbindelse med indsamling, sletning og deling af visse oplysninger relateret til virksomhedstjenesterne. Hvis du ikke vil tillade, at virksomhedstjenesterne indsamler, gemmer eller deler visse oplysninger, kan du muligvis ikke bruge alle de funktioner, der er tilgængelige i virksomhedstjenesterne.

For at håndhæve dine rettigheder kan du kontakte os som anført i afsnittet **Kontakt os** i nærværende politik om beskyttelse af personoplysninger.

**Kontakt os**

Du kan kontakte os for at få opdateret dine præferencer, håndhæve dine rettigheder, indsende en anmodning eller stille spørgsmål.

Du kan kontakte os på:

dataprotection@samsung.com

Dataansvarlig

Samsung Electronics Co., Ltd.

129, Samsung-ro, Yeongtong-gu,

Suwon-si, Gyeonggi-do 16677, Republic of Korea

Samsung Electronics har kontorer flere steder i Europa, så vi kan sikre, at din anmodning eller forespørgsel vil blive behandlet af et databeskyttelsesteam i dit område.

Den nemmeste måde at kontakte os på er via vores supportside for beskyttelse af personoplysninger på https://www.samsung.com/request-desk.

Du kan også kontakte os på:

EU’s tilsynsførende for databeskyttelse

Samsung Electronics (UK) Limited

Samsung House, 2000 Hillswood Drive, Chertsey, Surrey KT16 0RS, UK

Du kan indgive en klage hos den relevante tilsynsmyndighed, hvis du mener, at vores behandling af dine personoplysninger er i strid med gældende lovgivning. Kontaktoplysninger for alle tilsynsmyndigheder i EU findes på https://ec.europa.eu/newsroom/article29/item-detail.cfm?item\_id=612080.

