

**Samsung Plus ကိုယ်ရေးကိုယ်တာမူဝါဒ**

စတင်သက်ရောက်မည့်ရက်။ ။ဇန်နဝါရီ ၁ ရက်၊ 2025

Samsung Electronics Co., Ltd. ("**Samsung**") သည် ၎င်း၏အသုံးပြုသူများနှင့် ၎င်းတို့၏ ဝန်ထမ်းများ၊ မိတ်ဖက်များအတွက် ကိုယ်ရေးကိုယ်တာလုံခြုံမှုက မည်မျှအရေးကြီးကြောင်း သိရှိပြီး သင့်အချက်အလက်များကို မည်သို့စုဆောင်း၊ အသုံးပြု၊ ထုတ်ဖော်၊ လွှဲပြောင်း၊ သိမ်းဆည်းကြောင်း ရှင်းလင်းစွာဖော်ပြရန် ကြိုးပမ်းလျက်ရှိပါသည်။ ဤကိုယ်ရေးကိုယ်တာမူဝါဒသည် **SAMSUNG PLUS** ("**စီးပွားရေးဝန်ဆောင်မှုများ**") မှတစ်ဆင့် စုဆောင်းထားသော ပုဂ္ဂိုလ်ရေးအချက်အလက်များနှင့်ပတ်သက်၍ ကျွန်ုပ်တို့၏ အချက်အလက်ဆိုင်ရာ လုပ်ထုံးလုပ်နည်းများကို ခြုံငုံဖော်ပြထားပါသည်။

လုပ်ငန်းဝန်ဆောင်မှုများနှင့်စပ်လျဉ်း၍ ကျွန်ုပ်တို့၏ အချက်အလက်ကိုင်တွယ်ပုံများတွင် အပြောင်းအလဲ(သို့မဟုတ်)သက်ဆိုင်ရာဥပဒေတွင် အပြောင်းအလဲရှိပါက ဤကိုယ်ရေးလုံခြုံမှုမူဝါဒကို အခါအားလျော်စွာ အပ်ဒိတ်လုပ်ကောင်းလုပ်နိုင်ပါသည်။ ဤကိုယ်ရေးလုံခြုံမှုမူဝါဒကို မကြာသေးမီက အပ်ဒိတ်လုပ်ထားသည့်အခါ ၎င်း၏ ထိပ်ပိုင်းတွင် ဖော်ပြထားပေးပါမည်။ ဤကိုယ်ရေးလုံခြုံမှုမူဝါဒကို အပ်ဒိတ်လုပ်ပါက အရေးကြီးသည်ဟု ကျွန်ုပ်တို့ယူဆသော အပြောင်းအလဲများအကြောင်းကို လုပ်ငန်းဝန်ဆောင်မှုများတွင် အကြောင်းကြားချက်ထားပေးခြင်း(သို့မဟုတ်)သင့်အား အီးမေးလ်ပို့ခြင်းစသည့် သင့်လျော်သောနည်းလမ်းဖြင့် ကျွန်ုပ်တို့က သင့်အား ကြိုတင်အသိပေးပါမည်။

**သင့်အကြောင်း မည်သည့်အချက်အလက်ကို ကျွန်ုပ်တို့က ကောက်ယူပါသလဲ။**

ကျွန်ုပ်တို့က လုပ်ငန်းဝန်ဆောင်မှုများနှင့်ဆက်စပ်သည့် ကိုယ်ရေးအချက်အလက်အမျိုးမျိုးကို ကောက်ယူကောင်း ကောက်ယူနိုင်ပါသည်။

ဥပမာ-

* စီးပွားရေးဝန်ဆောင်မှုများနှင့် သင်ထိတွေ့ဆက်ဆံမှုများမှတစ်ဆင့် သင်ပေးအပ်သော ပုဂ္ဂိုလ်ရေးအချက်အလက်များဖြစ်သည့် သင့်အမည်၊ လိပ်စာ၊ အီးမေးလ်လိပ်စာနှင့် ဆက်သွယ်ရန်အသေးစိတ်အချက်အလက်များ၊ ရာထူးနှင့် ရာထူးအဆင့်၊ ကုမ္ပဏီ၊ ဘာသာစကား၊ စာရင်းသွင်းအသေးစိတ်အချက်အလက်များ၊ ထိတွေ့အသုံးပြုမှုများနှင့် အခြားထည့်သွင်းမှုများ၊နှင့် ကျွန်ုပ်တို့ထံ ပေးပို့သော(သို့မဟုတ်)ပို့ဆောင်သော(သို့မဟုတ်)ကျွန်ုပ်တို့၏အသုံးပြုသူများနှင့် မျှဝေသော မည်သည့်ဆက်သွယ်မှုမဆိုကို ကျွန်ုပ်တို့ စုဆောင်းမည်ဖြစ်ပါသည်။
* သင်အသုံးပြုသည့် အချိန်နှင့် ကြာချိန်၊ သင့် device ပေါ်တွင် ကျွန်ုပ်တို့သတ်မှတ်ထားသော ကွတ်ကီးများ၌ သိမ်းဆည်းထားသော အချက်အလက်များနှင့် သင့် device ဆက်တင်များအကြောင်း အချက်အလက်များ အပါအဝင် စီးပွားရေးဝန်ဆောင်မှုများကို သင်အသုံးပြုမှုနှင့် ပတ်သက်သော ဒေတာတို့ကို ကျွန်ုပ်တို့ စုဆောင်းကောင်းစုဆောင်းနိုင်ပါသည်။
* ထို့အပြင် သင့်အလုပ်ရှင်(သို့မဟုတ်)ဝန်ဆောင်မှုပေးသူ(သို့မဟုတ်)အများပြည်သူနှင့် စီးပွားဖြစ်ရရှိနိုင်သော အရင်းအမြစ်များမှ သင့်အကြောင်း ပုဂ္ဂိုလ်ရေးအချက်အလက်များကိုလည်း ကျွန်ုပ်တို့ လက်ခံရရှိနိုင်ပြီး ၎င်းတို့ကို သင့်ထံမှ(သို့မဟုတ်)သင့်အကြောင်း ကျွန်ုပ်တို့ လက်ခံရရှိသော အခြားအချက်အလက်များနှင့် ပေါင်းစပ်နိုင်ပါသည် (ဥပဒေအရ ခွင့်ပြုထားသည့်အတိုင်း၊(သို့မဟုတ်)သင့်သီးခြားသဘောတူညီချက်ဖြင့်)။
* သင့်အား ဝန်ဆောင်မှုများ ပံ့ပိုးပေးရန် စီးပွားရေးဝန်ဆောင်မှုများမှ အသုံးပြု(သို့မဟုတ်)ဝင်ရောက်သုံးစွဲသော Samsung နှင့် ပြင်ပအဖွဲ့အစည်းများ၏ အက်ပ်များနှင့် ဝန်ဆောင်မှုများမှ ကျွန်ုပ်တို့ လက်ခံရရှိသော အချက်အလက်များ (သင်အသုံးပြုသော အက်ပ်များ၊ ဓါတ်ပုံများ၊ ပြက္ခဒိန်ထည့်သွင်းမှုများနှင့် အခြား Samsung နှင့် ပြင်ပအဖွဲ့အစည်းများ၏ အက်ပ်များ၊ ဝဘ်ဆိုက်များနှင့် ဝန်ဆောင်မှုများမှ အကြောင်းအရာနှင့် ဒေတာများကဲ့သို့ အချက်အလက်များ) အပါအဝင် စီးပွားရေးဝန်ဆောင်မှုများကို သင်အသုံးပြုခြင်းနှင့် သက်ဆိုင်သော အခြားအချက်အလက်များကိုလည်း ကျွန်ုပ်တို့ ရယူနိုင်ပါသည်။
* Device မော်ဒယ်များ၊ OS ဗားရှင်းများ၊ device ဖွဲ့စည်းပုံနှင့် ဆက်တင်များ၊ IP လိပ်စာများ၊ device အိုင်ဒီများနှင့် အခြားထူးခြားသော အိုင်ဒီများကဲ့သို့ သင့်စီးပွားရေးဝန်ဆောင်မှုများဖွင့်ထားသော device များအကြောင်း အချက်အလက်များကို အလိုအလျောက်နည်းလမ်းများဖြင့် ကျွန်ုပ်တို့ စုဆောင်းပါသည်။ ထို့အပြင် သင့်စီးပွားရေးဝန်ဆောင်မှုများဖွင့်ထားသော device များကို မည်သို့၊ မည်သည့်အချိန်တွင်၊ မည်မျှကြာအောင် အသုံးပြုကြောင်း အချက်အလက်များကို ကျွန်ုပ်တို့ ရယူနိုင်ပါသည်၊ ၎င်းတွင် device များပေါ်ရှိ စီးပွားရေးဝန်ဆောင်မှုများနှင့် Samsung နှင့် ပြင်ပအဖွဲ့အစည်းများ၏ အက်ပ်များနှင့် ဝန်ဆောင်မှုများကို သင်အသုံးပြုမှု (သင့် device များပေါ်ရှိ အက်ပ်များစာရင်း၊ သင့် device များပေါ်တွင် ဖွင့်သော သီချင်းများ၊ သင်ဝင်ရောက်ကြည့်ရှုသော ဝဘ်ဆိုက်များနှင့် သင်ပြုလုပ်သော ရှာဖွေမှုများကဲ့သို့) ပါဝင်ပါသည်။

**သင့်အချက်အလက်များကို ကျွန်ုပ်တို့က မည်သို့အသုံးပြုပါသလဲ။**

ကျွန်ုပ်တို့ကောက်ယူထားသော အချက်အလက်များကို အောက်ပါရည်ရွယ်ချက်များအတွက် အသုံးပြုကောင်းပြုနိုင်ပါသည်-

* + သင်(သို့မဟုတ် သင့်အလုပ်ရှင်) တောင်းဆိုသော ထုတ်ကုန်များနှင့် ဝန်ဆောင်မှုများ ပေးအပ်ရန်နှင့် သင်(သို့မဟုတ်)သင့် device ကို စာရင်းသွင်းရန်(သို့မဟုတ်)စစ်မှန်ကြောင်း အတည်ပြုရန်၊
  + သင့်မေးခွန်းများ(သို့မဟုတ်)အချက်အလက်များအတွက် တောင်းဆိုမှုများကို တုံ့ပြန်ရန်၊
  + သင့်ကုမ္ပဏီ၏ ဝယ်ယူမှုမှတ်တမ်း၊ ဝန်ဆောင်မှုမှတ်တမ်းနှင့် အခြားသက်ဆိုင်ရာ အချက်အလက်များကို ထည့်သွင်းစဉ်းစားသော ပိုကောင်းပြီး ပိုစိတ်ကြိုက်ပြုပြင်ထားသည့် ထုတ်ကုန်များနှင့် ဝန်ဆောင်မှုများ ပေးအပ်ရန်၊
  + သက်ဆိုင်ရာဥပဒေအရ လိုအပ်သောအခါ သင့်သဘောတူညီချက်ဖြင့် ထုတ်ကုန်အသစ်များနှင့် ဝန်ဆောင်မှုအသစ်များအကြောင်း သင့်အား အသိပေးရန်၊
  + ကျွန်ုပ်တို့၏ စျေးကွက်၊ အသုံးပြုသူများ၊ ထုတ်ကုန်များနှင့် ဝန်ဆောင်မှုများကို အကဲဖြတ်ခြင်းနှင့် စိစစ်လေ့လာခြင်းအတွက် (ကျွန်ုပ်တို့၏ ထုတ်ကုန်များနှင့် ဝန်ဆောင်မှုများအပေါ် သင့်ထင်မြင်ချက်များကို တောင်းခံခြင်းနှင့် အသုံးပြုသူစစ်တမ်းများ ကောက်ယူခြင်း အပါအဝင်)၊
  + ကုမ္ပဏီများက စီးပွားရေးဝန်ဆောင်မှုများကို မည်သို့အသုံးပြုကြောင်း နားလည်သိရှိနိုင်ရန်၊ သို့မှသာ ကျွန်ုပ်တို့က ၎င်းတို့ကို တိုးတက်အောင်ပြုလုပ်နိုင်ပြီး ထုတ်ကုန်အသစ်များနှင့် ဝန်ဆောင်မှုအသစ်များ ဖန်တီးနိုင်မည်ဖြစ်သည်၊
  + လုပ်ငန်းဝန်ဆောင်မှုများတွင် လုံလောက်သောလုံခြုံရေးအဆင့်ကို ထိန်းသိမ်းထားရန်နှင့် ထိန်းသိမ်းပြုပြင်ရေးဝန်ဆောင်မှုများကို ပံ့ပိုးရန်၊
  + Samsung(သို့မဟုတ်)ကျွန်ုပ်တို့၏ သက်ဆိုင်ရာ လက်အောက်ခံကုမ္ပဏီများ၊ စီးပွားရေးမိတ်ဖက်များ၊ ဝန်ထမ်းများ(သို့မဟုတ်)အသုံးပြုသူများ၏ အခွင့်အရေးများ၊ ပိုင်ဆိုင်မှု(သို့မဟုတ်)လုံခြုံရေးကို ကာကွယ်ရန်၊ ဥပမာအားဖြင့် ဥပေဒဆိုင်ရာ အရေးယူဆောင်ရွက်မှုများ၊ အဖွဲ့အစည်းတွင်း စုံစမ်းစစ်ဆေးမှုများနှင့် အာဏာပိုင်အဖွဲ့အစည်းများ၏ စုံစမ်းစစ်ဆေးမှုများတွင်၊
  + သို့မဟုတ်ပါက သင့်သဘောတူညီချက်ဖြင့်(သို့မဟုတ်)သင့်အချက်အလက်များ စုဆောင်းချိန်တွင် ဖော်ပြထားသည့်အတိုင်း။
  + Samsung Plus အသိအမှတ်ပြုလက်မှတ်နှင့်ပတ်သက်၍ သင်နှင့် ပြောဆိုဆက်သွယ်ရန်နှင့် အကြောင်းကြားချက်များ၊ အကြောင်းအရာများ၊ သတိပေးချက်များ၊ ကမ်းလှမ်းမှုများ၊ ပရိုမိုးရှင်းများ၊ မားကတ်တင်းပစ္စည်းများနှင့် အခြားဆက်သွယ်ရေးများ ပေးအပ်ရန်။

စီးပွားရေးဝန်ဆောင်မှုများမှတစ်ဆင့်၊ ပြင်ပအဖွဲ့အစည်းများ၏ ဝဘ်ဆိုက်များ၊ device များ၊ အက်ပ်များနှင့် အခြားအွန်လိုင်း လုပ်ဆောင်ချက်များနှင့် ဝန်ဆောင်မှုများတွင် အချိန်ကြာလာသည်နှင့်အမျှ ဝဘ်ဆိုက်များနှင့် ချိတ်ဆက်ထားသော device များရှိ သင့်အွန်လိုင်းလှုပ်ရှားမှုများနှင့် ပတ်သက်သော ပုဂ္ဂိုလ်ရေးအချက်အလက်များကို ကျွန်ုပ်တို့ စုဆောင်းနိုင်ပါသည်။ Google Analytics ကဲ့သို့ ပြင်ပအဖွဲ့အစည်းများ၏ ဆန်းစစ်လေ့လာမှု ဝန်ဆောင်မှုများကို စီးပွားရေးဝန်ဆောင်မှုများပေါ်တွင် ကျွန်ုပ်တို့ အသုံးပြုနိုင်ပါသည်။ ဤစိစစ်လေ့လာမှု ဝန်ဆောင်မှုများကို စီမံခန့်ခွဲသော ဝန်ဆောင်မှုပေးသူများသည် စီးပွားရေးဝန်ဆောင်မှုများအား သင်အသုံးပြုပုံကို စိစစ်လေ့လာရန်နှင့် စီးပွားရေးဝန်ဆောင်မှုများကို တိုးတက်အောင်ပြုလုပ်ရန် ကျွန်ုပ်တို့အား ကူညီပါသည်။ ကျွန်ုပ်တို့ ရရှိသော အချက်အလက်များကို ဤဝန်ဆောင်မှုပေးသူများနှင့် ဤအချက်အလက်ကို အသုံးပြုသော အခြားသက်ဆိုင်ရာ ပြင်ပအဖွဲ့အစည်းများထံ ဥပမာအားဖြင့် စီးပွားရေးဝန်ဆောင်မှုများ အသုံးပြုမှုကို အကဲဖြတ်ရန်၊ စီးပွားရေးဝန်ဆောင်မှုများကို စီမံခန့်ခွဲရာတွင် ကူညီရန်နှင့် နည်းပညာဆိုင်ရာ ပြဿနာများကို ရှာဖွေဖော်ထုတ်ရန် ထုတ်ဖော်နိုင်ပြီး(သို့မဟုတ်)၎င်းတို့က တိုက်ရိုက်စုဆောင်းနိုင်ပါသည်။ Google Analytics အကြောင်း ပိုမိုလေ့လာရန် <http://www.google.com/analytics/learn/privacy.html> နှင့် <https://www.google.com/policies/privacy/partners/> ကို ဝင်ရောက်ကြည့်ရှုပါ။

**ကျွန်ုပ်တို့က သင့်အချက်အလက်များကို မည်သူ့ထံ ထုတ်ဖော်ပြောပြပါသလဲ။**

အထက်ပါရည်ရွယ်ချက်များအတွက်သာ ကျွန်ုပ်တို့၏ လုပ်ငန်းနှင့် အောက်ပါအဖွဲ့အစည်းများအတွင်းတွင် သင့်အချက်အလက်များကို ကျွန်ုပ်တို့က ထုတ်ဖော်ပြောပြပါသည်။

* Samsung အဖွဲ့အစည်းများ၊
* တောင်းဆိုထားသော ထုတ်ကုန်များနှင့် ဝန်ဆောင်မှုများကို သင့်အား ပံ့ပိုးပေးရန် လိုအပ်သည့်အခါတွင် တတိယပါတီများ။ ဥပမာအားဖြင့် သင်တောင်းဆိုထားသော ငွေပေးငွေယူများကို ဆောင်ရွက်ရန် သင့်ငွေပေးချေမှုဆိုင်ရာ ဒေတာများကို ဘဏ္ဍာရေးအဖွဲ့အစည်းများထံ သင့်လျော်သလို ကျွန်ုပ်တို့ ထုတ်ပြောနိုင်ပါသည်၊
* ငွေတောင်းခံခြင်းလုပ်ငန်းစဉ်အတွက် ကျွန်ုပ်တို့အား ကူညီပေးသော ကုမ္ပဏီများကဲ့သို့ ကျွန်ုပ်တို့ကိုယ်စား(သို့မဟုတ်)ကျွန်ုပ်တို့အတွက် ဝန်ဆောင်မှုပံ့ပိုးပေးသော ကုမ္ပဏီများကို အသုံးပြုကောင်းပြုနိုင်ပါသည်၊
* အခြားပါတီများ- (၁) မဖြစ်မနေဥပဒေဆိုင်ရာလုပ်ငန်းစဉ်များ (ရှာဖွေရန်ဝရမ်း(သို့မဟုတ်)အခြားတရားရုံးအမိန့်ကဲ့သို့) ကို လိုက်နာရန်၊ (၂) ကျွန်ုပ်တို့၏ လုပ်ငန်းဝန်ဆောင်မှုများအား ထိန်းချုပ်လွှမ်းမိုးသည့် မူဝါဒများကို လေးစားလိုက်နာကြောင်း ပြဌာန်းရန်(သို့မဟုတ်)အတည်ပြုရန်၊ (၃) Samsung(သို့မဟုတ်)ကျွန်ုပ်တို့၏ သက်ဆိုင်ရာအဖွဲ့အစည်းများ၊ စီးပွားရေးမိတ်ဖက်များ(သို့မဟုတ်)ဝယ်သူများ၏ အခွင့်အရေး၊ ပိုင်ဆိုင်မှု(သို့မဟုတ်)လုံခြုံရေးကို ကာကွယ်ရန်၊ (၄) လုပ်ငန်းပူးပေါင်းခြင်း(သို့မဟုတ်)လွှဲပြောင်းခြင်း၏ တစိတ်တပိုင်းအနေဖြင့်(သို့မဟုတ်)ဒေဝါလီခံခြင်းအခြေအနေတွင်၊
  + ထိုကဲ့သို့မျှဝေခြင်းကို သင် တောင်းဆိုသည့်အခါ(သို့မဟုတ်)ခွင့်ပြုသည့်အခါ အခြားတတိယပါတီများဖြင့်။

ကြော်ငြာသင်ပုန်းများကဲ့သို့ ဝဘ်ဆိုက်၊ မိုဘိုင်းအက်ပလီကေးရှင်း(သို့မဟုတ်)အခြားအွန်လိုင်းဝန်ဆောင်မှု၏ အများပြည်သူကြည့်ရှုနိုင်သော နေရာများရှိ သင်၏ တင်ပြမှုများကို စီးပွားရေးဝန်ဆောင်မှုများ၏ အခြားအသုံးပြုသူများက မြင်နိုင်ပါသည်။ စီးပွားရေးဝန်ဆောင်မှုများ၏ အခြားအသုံးပြုသူများက ဤအချက်အလက်များကို အသုံးပြုပုံနှင့်ပတ်သတ်၍ ကျွန်ုပ်တို့ မထိန်းချုပ်နိုင်ပါ၊ တာဝန်လည်း မရှိပါ။ ဥပမာအားဖြင့် အများပြည်သူကြည့်ရှုနိုင်သော နေရာများတွင် သင် တင်ပြထားသော ပုဂ္ဂိုလ်ရေးအချက်အလက်များကို အခြားသူများက စုဆောင်းပြီး သင့်အား မလိုလားအပ်သောမက်ဆေ့ချ်များ ပို့ရန်(သို့မဟုတ်)အခြားရည်ရွယ်ချက်များအတွက် အသုံးပြုနိုင်ပါသည်။

**သင့်အချက်အလက်များကို လုံခြုံစွာသိမ်းဆည်းရန် ကျွန်ုပ်တို့ မည်သို့လုပ်ဆောင်ပါသလဲ။**

လုပ်ငန်းဝန်ဆောင်မှုများနှင့်ပတ်သတ်၍ ကျွန်ုပ်တို့ကောက်ယူထားသော အချက်အလက်များကို ကာကွယ်ရန် ထိုက်သင့်သော လူအားနှင့် နည်းပညာဆိုင်ရာ ဆောင်ရွက်ချက်များကို လုပ်ဆောင်ထားပါသည်။ ကျွန်ုပ်တို့က သင့်အချက်အလက်များကို ကာကွယ်ရန် ထိုက်သင့်သောအဆင့်များကို လုပ်ဆောင်ထားသော်လည်း မည်သည့်ဝဘ်ဆိုဒ်၊ အင်တာနက်ထုတ်လွှင့်မှု၊ ကွန်ပျူတာစနစ်(သို့မဟုတ်)ကြိုးမဲ့ချိတ်ဆက်မှုများကမျှ အပြည့်အဝလုံခြုံမှုမရှိကြောင်း သတိပြုပေးပါ။

**သင့်အချက်အလက်များကို ကျွန်ုပ်တို့က မည်သည့်နေရာသို့ ကူးပြောင်းပါသလဲ။**

လုပ်ငန်းဝန်ဆောင်မှုများ၌ သင်၏ ပါဝင်မှု(သို့မဟုတ်)အသုံးပြုမှုတွင် ဤမူဝါဒနှင့်အညီ သင်နေထိုင်ရာနိုင်ငံပြင်ပတွင် သင့်အချက်အလက်များကို ကူးပြောင်းခြင်း၊ သိမ်းဆည်းခြင်းနှင့် စီမံဆောင်ရွက်ခြင်းတို့ ပါဝင်ကောင်းပါဝင်နိုင်ပါသည်။ သင့်အချက်အလက်များ ကူးပြောင်းထားသော နိုင်ငံ၏ ဒေတာကာကွယ်ရေးနှင့် အခြားဥပဒေများသည် သင့်နိုင်ငံ၏ ဥပဒေများလောက် ပြည့်စုံကျယ်ပြန့်ခြင်းမရှိသည်လည်း ဖြစ်နိုင်ကြောင်း သတိပြုပေးပါ။ သင့်ကိုယ်ရေးကိုယ်တာအချက်အလက်များကို ကာကွယ်ထားကြောင်း သေချာစေရန် သက်ဆိုင်ရာဥပဒေများနှင့်အညီ သင့်လျော်သောဆောင်ရွက်ချက်များကို ကျွန်ုပ်တို့ လုပ်ဆောင်သွားပါမည်။

**မည်သည်တို့က သင်၏အခွင့်အရေးများ ဖြစ်ပါသလဲ။**

အချို့သော တရားစီရင်ပိုင်ခွင့်ဆိုင်ရာ ဥပဒေများအရ သင့်တွင် ကျွန်ုပ်တို့ကောက်ယူထားသော သင့်အချက်အလက်များအကြောင်း အသေးစိတ်ကို တောင်းဆိုခွင့်၊ သင့်အကြောင်းကောက်ယူထားသော အချက်အလက်များကို ဖျက်ခွင့်နှင့် ၎င်းအချက်အလက်များရှိ အမှားအယွင်းများကို ပြင်ဆင်ခွင့်ရှိပါသည်။ ယုတ္တိမတန်စွာ ထပ်တလဲလဲဖြစ်သည့်၊ မမျှတသော နည်းပညာဆိုင်ရာ အားထုတ်မှုကို လိုအပ်သည့်၊ အခြားသူများ၏ ကိုယ်ရေးလုံခြုံမှုကို ထိခိုက်သည့်၊ အလွန်အမင်းလက်တွေ့မကျသည့်(သို့မဟုတ်)ပြည်တွင်းဥပဒေအရ မလိုအပ်သည့် အသုံးပြုခွင့်အတွက် တောင်းဆိုချက်များကို ဆောင်ရွက်ပေးရန် ကျွန်ုပ်တို့က ငြင်းကောင်းငြင်းပယ်နိုင်ပါသည်။

ကိုယ်ရေးကိုယ်တာအချက်အလက်ကို ဖျက်ပေးရန် တောင်းဆိုပါက လုပ်ငန်းဝန်ဆောင်မှုများကို ဝင်ရောက်(သို့မဟုတ်)အသုံးပြုနိုင်မည်မဟုတ်ကြောင်းနှင့် အနည်းအပါးကျန်ရှိသော ကိုယ်ရေးကိုယ်တာအချက်အလက်များက Samsung ၏ မှတ်တမ်းများနှင့် မှတ်တမ်းစုစည်းမှုများထဲတွင် အချိန်တစ်ခုအထိ ဆက်လက်ရှိနေနိုင်ကြောင်း သင်က လက်ခံအသိအမှတ်ပြုပါသည်၊ သို့သော် Samsung က အဆိုပါအချက်အလက်များကို ကြော်ငြာရည်ရွယ်ချက်များအတွက် အသုံးပြုမည်မဟုတ်ပါ။ Samsung ၏ အသုံးပြုမှုဆိုင်ရာစည်းမျဉ်းများကို ချိုးဖောက်သည့်အတွက် ဝဘ်ဆိုဒ်သို့ သင့်အား ဝင်ရောက်အသုံးပြုခွင့် ဆိုင်းငံ့၊ ကန့်သတ်(သို့မဟုတ်)ရုပ်သိမ်းလိုက်ပါက ဖျက်ပေးရန် သင်က တောင်းဆိုထားစေကာမူ Samsung(သို့မဟုတ်)ကျွန်ုပ်တို့၏ သက်ဆိုင်ရာအဖွဲ့အစည်းများ၊ စီးပွားရေးမိတ်ဖက်များ၊ ဝန်ထမ်းများ(သို့မဟုတ်)ဝယ်သူများ၏ အခွင့်အရေး၊ ပိုင်ဆိုင်မှု(သို့မဟုတ်)လုံခြုံရေးကို ကာကွယ်ရန် လိုအပ်သည့်အခါ Samsung တွင် သင့်ကိုယ်ရေးကိုယ်တာအချက်အလက်များ(သို့မဟုတ်)အချက်အလက်၏ သက်ဆိုင်ရာအပိုင်းကို သိမ်းဆည်းထားခွင့်ရှိကြောင်း သင်က နားလည်သဘောပေါက်ပါသည်။

သင့်အကြိုက်များကို အပ်ဒိတ်လုပ်ရန်၊ ကျွန်ုပ်တို့ထံမှ သင်လက်ခံရရှိသော ဆက်သွယ်မှုများကို ကန့်သတ်ရန်၊(သို့မဟုတ်)တောင်းဆိုချက်တစ်ခု တင်ပြရန် အောက်ပါ **ဆက်သွယ်ရန်** အပိုင်းတွင် ဖော်ပြထားသည့်အတိုင်း ကျွန်ုပ်တို့ထံ ဆက်သွယ်ပါ။

စီးပွားရေးဝန်ဆောင်မှုများသည် ထုတ်ကုန်များ၊ ဝန်ဆောင်မှုများနှင့် ပရိုမိုးရှင်းများ၊ သင်ရိုး၊ အကဲဖြတ်ချက်များ၊ သင်တန်းမှတ်တမ်း၊ အသိုင်းအဝိုင်းများ၊ သင်ယူမှုအကူ၊ ဆုလက်ဆောင်များ၊ ကြေညာချက်နှင့် ပွဲအခမ်းအနား၊ ချက်ဘော့စကားပြောဆိုမှုအကြောင်း သတင်းအချက်အလက်များနှင့် ဆက်သွယ်မှုများကို စုဆောင်းခြင်း၊ ဖျက်ပစ်ခြင်း၊ မျှဝေခြင်းနှင့်ပတ်သက်သော ရွေးချယ်မှုများ ပေးနိုင်ပါသည်။ စီးပွားရေးဝန်ဆောင်မှုကို သင်အသုံးပြုသောအခါ သင့်အတွက် ရနိုင်သော ရွေးချယ်မှုများအကြောင်း လေ့လာရန် ဆက်တင်များကို ဝင်ရောက်ကြည့်ရှုနိုင်ပါသည်။

**သင့်အချက်အလက်ကို မည်မျှကြာကြာ ကျွန်ုပ်တို့ သိမ်းဆည်းထားပါသလဲ။**

သက်ဆိုင်ရာဥပဒေအရလိုအပ်သည့်(သို့မဟုတ်)ကောက်ယူထားသည့်ရည်ရွယ်ချက်အတွက် လိုအပ်သည့်အချိန်ကာလအတွက်သာ သင့်အကြောင်းအချက်အလက်များကို ကျွန်ုပ်တို့က ထိန်းသိမ်းထားကြောင်း သေချာစေရန် ထိုက်သင့်သောအဆင့်များကို လုပ်ဆောင်ပါသည်။

**ကျွန်ုပ်တို့၏ ဝန်ဆောင်မှုများရှိ ပြင်ပအဖွဲ့အစည်းများ၏ လင့်ခ်များနှင့် ထုတ်ကုန်များ**

ကျွန်ုပ်တို့၏ စီးပွားရေးဝန်ဆောင်မှုများသည် ကျွန်ုပ်တို့၏ ထိန်းချုပ်မှုပြင်ပရှိ ပြင်ပအဖွဲ့အစည်းများ၏ ဝဘ်ဆိုက်များနှင့် ဝန်ဆောင်မှုများသို့ လင့်ခ်ချိတ်ဆက်ထားနိုင်ပါသည်။ ဝဘ်ဆိုက်များ(သို့မဟုတ်)အခြားဝန်ဆောင်မှုများက စုဆောင်းသော မည်သည့်အချက်အလက်၏ လုံခြုံရေး(သို့မဟုတ်)ကိုယ်ရေးကိုယ်တာအတွက်မဆို ကျွန်ုပ်တို့တွင် တာဝန်မရှိပါ။ သင်အသုံးပြုသော ပြင်ပအဖွဲ့အစည်းများ၏ ဝဘ်ဆိုက်များနှင့် ဝန်ဆောင်မှုများအတွက် သက်ဆိုင်သော ကိုယ်ရေးကိုယ်တာဆိုင်ရာ ထုတ်ပြန်ချက်များကို သင်သတိထားပြီး ပြန်လည်သုံးသပ်သင့်ပါသည်။

**ကွတ်ကီးများ၊ ဘီကင်များနှင့် အလားတူနည်းပညာများ**

ကျွန်ုပ်တို့၏ စီးပွားရေးဝန်ဆောင်မှုများရှိ အကြောင်းအရာ၊ ကြော်ငြာ(သို့မဟုတ်)အခြားလုပ်ဆောင်ချက်များ ပံ့ပိုးထားသော အချို့ပြင်ပအဖွဲ့အစည်းများနည်းတူ ကျွန်ုပ်တို့သည်လည်း ကျွန်ုပ်တို့၏ စီးပွားရေးဝန်ဆောင်မှုများ၏ အချို့နေရာများတွင် ကွတ်ကီးများ၊ ဘီကင်များနှင့် အခြားနည်းပညာများကို အသုံးပြုထားနိုင်ပါသည်။

*ကွတ်ကီးများ*

ကွတ်ကီးများသည် သင့် device ပေါ်တွင် အချက်အလက်များ သိမ်းဆည်းသော ဖိုင်အသေးများဖြစ်ပါသည်။ ၎င်းတို့သည် မတူညီသော ဝဘ်ဆိုက်များ၊ ဝန်ဆောင်မှုများ၊ device များနှင့်/(သို့မဟုတ်)ရှာဖွေကြည့်ရှုမှုဆက်ရှင်များတွင် သင့် device ပေါ်၌ ကွတ်ကီးထည့်သွင်းထားသော အဖွဲ့အစည်းအား သင့်ကို မှတ်မိစေပါသည်။ ကွတ်ကီးများတွင် အသုံးဝင်သော ရည်ရွယ်ချက်များစွာရှိပါသည်။ ဥပမာ-

1. **လုံးဝလိုအပ်သော ကွတ်ကီးများ။** ဤကွတ်ကီးများသည် ကျွန်ုပ်တို့၏ ဝဘ်ဆိုက်လည်ပတ်မှုအတွက် လိုအပ်ပါသည်။ ၎င်းတို့တွင် ဥပမာအားဖြင့် ကျွန်ုပ်တို့၏ ဝဘ်ဆိုက်ရှိ လုံခြုံသော ဧရိယာများသို့ သင့်အား ဝင်ရောက်နိုင်စေသော ကွတ်ကီးများ ပါဝင်ပါသည်။
2. **ဆန်းစစ်လေ့လာမှု(သို့မဟုတ်)စွမ်းဆောင်ရည်ဆိုင်ရာ ကွတ်ကီးများ။** ၎င်းတို့သည် ဝင်ရောက်သူအရေအတွက်ကို ဖတ်ရှုသိရှိ၍ ရေတွက်ခွင့်ပြုပြီး ဝင်ရောက်သူများက ကျွန်ုပ်တို့၏ ဝဘ်ဆိုက်ကို အသုံးပြုနေစဉ် မည်သို့အသုံးပြုကြောင်း မြင်နိုင်စေပါသည်။ ဤသည်က ဥပမာအားဖြင့် အသုံးပြုသူများအတွက် ၎င်းတို့ရှာဖွေနေသည့်အရာကို လွယ်ကူစွာတွေ့ရှိစေခြင်းဖြင့် ကျွန်ုပ်တို့၏ ဝဘ်ဆိုက်အလုပ်လုပ်ပုံကို တိုးတက်အောင်ပြုလုပ်ရာတွင် ကျွန်ုပ်တို့အား ကူညီပါသည်။
3. **လုပ်ဆောင်ချက်ဆိုင်ရာ ကွတ်ကီးများ။** ၎င်းတို့ကို ကျွန်ုပ်တို့၏ ဝဘ်ဆိုက်သို့ သင်ပြန်လာသောအခါ သင့်ကို မှတ်မိရန် အသုံးပြုပါသည်။ ဤသည်က ကျွန်ုပ်တို့အား သင့်အတွက် အကြောင်းအရာများကို စိတ်ကြိုက်ပြုပြင်ခွင့်၊ သင့်အမည်ဖြင့် နှုတ်ဆက်ခွင့်နှင့် သင့်အကြိုက်များ (ဥပမာ၊ သင့်ဘာသာစကား(သို့မဟုတ်)ဒေသရွေးချယ်မှု) ကို မှတ်သားထားခွင့် ပေးပါသည်။
4. **ပစ်မှတ်ထားသော ကွတ်ကီးများ။** ဤကွတ်ကီးများသည် ကျွန်ုပ်တို့၏ ဝဘ်ဆိုက်သို့ သင်လာရောက်မှု၊ သင်ကြည့်ရှုခဲ့သော စာမျက်နှာများနှင့် သင် အသုံးပြုခဲ့သော လင့်ခ်များကို မှတ်တမ်းတင်ပါသည်။ ကျွန်ုပ်တို့သည် ဤအချက်အလက်များအား ကျွန်ုပ်တို့၏ ဝဘ်ဆိုက်နှင့် ၎င်းပေါ်တွင် ပြသထားသော ကြော်ငြာများကို သင့်စိတ်ဝင်စားမှုများနှင့် ပိုမိုကိုက်ညီစေရန် အသုံးပြုပါမည်။

စီးပွားရေးဝန်ဆောင်မှုများကို ဝင်ရောက်သုံးစွဲရန် ဝဘ်ဘရောက်ဆာတစ်ခုကို အသုံးပြုသောအခါ ကွတ်ကီးအားလုံးကို လက်ခံရန်၊ ကွတ်ကီးအားလုံးကို ငြင်းပယ်ရန်၊(သို့မဟုတ်)ကွတ်ကီးတစ်ခု ပို့လိုက်သောအခါ သင့်အား အကြောင်းကြားရန် သင့်ဘရောက်ဆာကို သတ်မှတ်နိုင်ပါသည်။ ဘရောက်ဆာတစ်ခုချင်းစီသည် မတူညီပါ၊ ထို့ကြောင့် သင့်ကွတ်ကီးဦးစားပေးမှုများအား ပြောင်းလဲနည်းကို လေ့လာရန် သင့်ဘရောက်ဆာ၏ "အကူအညီ" မီနူးကို စစ်ဆေးပါ။ သင့် device ၏ လည်ပတ်မှုစနစ်တွင် ကွတ်ကီးများအတွက် ထပ်ဆောင်းထိန်းချုပ်မှုများ ပါရှိနိုင်ပါသည်။

သို့သော် အချို့စီးပွားရေးဝန်ဆောင်မှုများသည် ကွတ်ကီးများကို အသုံးပြု၍ အလုပ်လုပ်ရန် ဒီဇိုင်းပြုလုပ်ထားနိုင်ပြီး ကွတ်ကီးများကို ပိတ်ထားခြင်းက ထိုစီးပွားရေးဝန်ဆောင်မှုများ(သို့မဟုတ်)၎င်းတို့၏ အချို့အစိတ်အပိုင်းများကို အသုံးပြုနိုင်မှုအပေါ် သက်ရောက်နိုင်ကြောင်း သတိပြုပါ။

*အခြားစက်တွင်းသိမ်းဆည်းမှု*

ကျွန်ုပ်တို့သည် အချို့ပြင်ပအဖွဲ့အစည်းများနှင့်အတူ စက်တွင်းမျှဝေအရာဝတ္ထုများ (နှင့် "ဖလက်ရှ်ကွတ်ကီးများ" ဟုလည်း ရည်ညွှန်း) နှင့် HTML5 စက်တွင်းသိမ်းဆည်းမှုကဲ့သို့ အခြားစက်တွင်းသိမ်းဆည်းမှုနည်းပညာများကို ကျွန်ုပ်တို့၏ စီးပွားရေးဝန်ဆောင်မှုများနှင့်ပတ်သက်၍ အသုံးပြုနိုင်ပါသည်။ ဤနည်းပညာများသည် အထက်တွင် ဆွေးနွေးခဲ့သော ကွတ်ကီးများနှင့် ဆင်တူပြီး ၎င်းတို့ကို သင့် device ပေါ်တွင် သိမ်းဆည်းထားကာ သင့်လှုပ်ရှားမှုများနှင့် အကြိုက်များအကြောင်း အချို့အချက်အလက်များကို သိမ်းဆည်းရန် အသုံးပြုနိုင်ပါသည်။ သို့သော် ဤနည်းပညာများသည် စံကွတ်ကီးများထက် သင့် device ၏ မတူညီသောအစိတ်အပိုင်းများကို အသုံးပြုနိုင်တာကြောင့် စံဘရောက်ဆာကိရိယာများနှင့် ဆက်တင်များကို အသုံးပြု၍ ၎င်းတို့ကို ထိန်းချုပ်၍မရနိုင်ပါ။ Flash ကွတ်ကီးများတွင် ပါဝင်သော အချက်အလက်များကို ပိတ်ခြင်း(သို့မဟုတ်)ဖျက်ခြင်းနှင့် ပတ်သက်သော အချက်အလက်များအတွက် [ဤနေရာ](http://helpx.adobe.com/flash-player/kb/disable-local-shared-objects-flash.html)ကို နှိပ်ပါ။

*ဘီကင်များ*

ကျွန်ုပ်တို့သည် အချို့ပြင်ပအဖွဲ့အစည်းများနှင့်အတူ သင့် device မှ ဆာဗာတစ်ခုသို့ အချက်အလက်များ ဆက်သွယ်ပို့ဆောင်သော ဘီကင်များ(သို့မဟုတ် "ပစ်ဇယ်များ") ဟုခေါ်သော နည်းပညာများကိုလည်း အသုံးပြုနိုင်ပါသည်။ ဘီကင်များကို အွန်လိုင်းအကြောင်းအရာများ၊ ဗီဒီယိုများနှင့် အီးမေးလ်များတွင် ထည့်သွင်းနိုင်ပြီး ဆာဗာတစ်ခုအား သင့် device မှ အချို့အချက်အလက်အမျိုးအစားများကို ဖတ်ရှုခွင့်ပြုနိုင်၊ အချို့အကြောင်းအရာများ(သို့မဟုတ်)အချို့အီးမေးလ်မက်ဆေ့ချ်များကို သင်ကြည့်ရှုပြီးကြောင်း သိရှိစေနိုင်၊ ဘီကင်ကို ကြည့်ရှုသောအချိန်နှင့် ရက်စွဲနှင့် သင့် device ၏ IP လိပ်စာကို ဆုံးဖြတ်စေနိုင်ပါသည်။ ကျွန်ုပ်တို့နှင့် အချို့ပြင်ပအဖွဲ့အစည်းများသည် ကျွန်ုပ်တို့၏ စီးပွားရေးဝန်ဆောင်မှုများ အသုံးပြုမှုကို ဆန်းစစ်လေ့လာရန်နှင့် (ကွတ်ကီးများနှင့်အတူ) သင့်အတွက် ပိုမိုသက်ဆိုင်သော အကြောင်းအရာနှင့် ကြော်ငြာများ ပံ့ပိုးပေးရန် အပါအဝင် ရည်ရွယ်ချက်အမျိုးမျိုးအတွက် ဘီကင်များကို အသုံးပြုပါသည်။

ကျွန်ုပ်တို့၏ စီးပွားရေးဝန်ဆောင်မှုများကို ဝင်ရောက်အသုံးပြုခြင်းဖြင့် သင့် device များပေါ်တွင် ကွတ်ကီးများ၊ အခြားစက်တွင်းသိမ်းဆည်းမှုနည်းပညာများ၊ ဘီကင်များနှင့် အခြားအချက်အလက်များ သိမ်းဆည်းခြင်းကို သင်သဘောတူပါသည်။ သင်သည် အထက်တွင် ဖော်ပြထားသော ထိုကွတ်ကီးများ၊ စက်တွင်းသိမ်းဆည်းမှုနည်းပညာများ၊ ဘီကင်များနှင့် အချက်အလက်များကို ကျွန်ုပ်တို့နှင့် ပြင်ပအဖွဲ့အစည်းများက ဝင်ရောက်ကြည့်ရှုခြင်းကိုလည်း သဘောတူပါသည်။

**ဆက်သွယ်ရန်**

ဤမူဝါဒနှင့်ပတ်သတ်၍ မေးခွန်းများရှိပါက ဤတွင် ဆက်သွယ်နိုင်ပါသည်-

dataprotection@samsung.com

