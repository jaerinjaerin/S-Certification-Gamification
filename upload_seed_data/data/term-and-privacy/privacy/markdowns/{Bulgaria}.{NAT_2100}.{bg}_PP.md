

**Политика на поверителност за Samsung Plus**

В сила от: 1ви януари, 2025 г.

Samsung Electronics Co., Ltd., (Звено за Контрол на данните) ("**Samsung**") сме наясно доколко е важна поверителността за клиентите и техните служители и партньори. Във връзка с това ние се стремим към яснота относно това как ние събираме, използваме, разгласяваме, прехвърляме и съхраняваме вашата информация. Тази Политика на поверителност осигурява общ поглед върху нашите информационни практики по отношение на личната информация, събрана посредством бизнес услугата **Samsung Plus** ("**Бизнес услугата**").

Настоящата Политика за поверителност може да се актуализира периодично за да отрази промените в нашите практики относно личната информация по отношение на Бизнес услугите или при промени в приложимото право. Ще посочим в горната част на тази Политика за поверителност кога тя е била последно актуализирана. Ако ние обновим Политиката на поверителност, ще Ви уведомим предварително относно планираните от нас важни промени чрез поместване на уведомление на Бизнес услугите или по електронната поща, което е по-удобно за Вас.

**Каква информация обработваме?**

Ние ще събираме разнообразни видове информация във връзка с Бизнес услугите.

Например:

* Ние ще събираме лична информация, която предоставяте чрез взаимодействието си с бизнес услугите, като вашето име, адрес, имейл адрес и данни за контакт, длъжност и позиция, компания, език, подробности за регистрация, взаимодействия с докосване и други приложения и всякакви съобщения, които изпращате или доставяте до нас или споделяте с нашите клиенти;
* Ние ще събираме данни за това как Вие използвате Бизнес услугите, в това число времето и продължителността на използване; информация, съхранявана в бисквитките, които сме разположили на вашето устройство; както и информация за настройките на вашето устройство;
* Освен това ние можем да получаваме лична информация за Вас от Вашия работодател или доставчик на услуги или от наличните публични или търговски източници (законосъобразно, или, в противен случай – с вашето изрично съгласие).
* Може също така да получим друга информация, свързана с използването на Бизнес услуги от ваша страна, включително информация (като информация, свързана с приложенията, които използвате, снимки, записи в календара и съдържание и данни от други приложения, уебсайтове и услуги на Samsung и трети страни) получаваме от Samsung и приложения и услуги на трети страни, които са достъпни или използвани от Бизнес услугите, за да Ви предоставим Услугите.
* Събираме информация чрез автоматизирани средства за Вашите устройства с включени Бизнес услуги, като например модел на устройства, версия на OS, конфигурации и настройки на устройства, IP адреси, идентификатори на устройства и други уникални идентификатори. Освен това може да получим информация за това как, кога и за колко време използвате своите устройства с включени Бизнес услуги, включително използването на Бизнес услуги и Samsung, а и за приложения и услуги на трети страни на устройствата (като например списък с приложения на устройствата Ви, музика, която се възпроизвежда на устройствата Ви, уебсайтовете, които посещавате, и извършените от Вас търсения)

Чрез Бизнес услугите ние събираме лична информация за Вашите онлайн дейности на уебсайтове и свързани устройства във времето и в уебсайтове, устройства, приложения и други онлайн функции и услуги на трети страни. Можем да използваме услуги за анализ на трети страни в Бизнес услугите, като тези на Google Analytics. Доставчиците на услуги, които администрират тези аналитични услуги, ни помагат да анализираме вашата употреба на Бизнес услугите и да ги подобрим. Информацията, която получаваме, може да бъде разкрита или събрана директно от тези доставчици и други съответни трети страни, които използват информацията, например, за да се оцени използването на Бизнес услугите, да се помогне за администрирането им и за диагностициране на технически проблеми. За да научите повече за Google Анализ, моля, посетете <http://www.google.com/analytics/learn/privacy.html> и <https://www.google.com/policies/privacy/partners/>.

Можете да изберете да не ни предоставяте определени видове информация, като потребителско име и имейл адрес. В някои случаи това може да ограничи способността Ви да използвате Бизнес услугите. Ще направим всичко възможно, за да обясним тези ограничения, когато искаме вашата информация, за да можете да вземете информирано решение.

**Как използваме вашата информация?**

Ние можем да използваме информацията, събирана от нас, за следните цели:

* + за предоставяне на продукти и услуги, които Вие (или Вашият работодател) сте/е поискал/и, и да регистрираме или удостоверим Вас или вашето устройство;
  + да отговорим на ваши въпроси или искания за информация;
  + за предлагане на по-добро и по-персонализирани продукти и услуги, които вземат предвид историята на покупките на вашата компания и служебно досие и друга подходяща информация;
  + при спазване на отделно ваше съгласие и в случаите, в които това се изисква от приложимия закон, да Ви информираме за нови продукти и услуги;
  + за оценка и анализ на нашия пазар, клиентите, продуктите и услугите (в това число запитване до Вас относно вашето мнение за наши продукти и услуги, както и провеждане на анкети сред клиентите);
  + за да разберем начина, по който дружествата използват Бизнес услугите и, съответно, за да можем да ги подобрим и разработим нови продукти и услуги;
  + за предоставяне на услуги, свързани с поддръжката, и за поддръжка на достатъчно равнище на сигурност по Бизнес услугите;
  + за защита на правата, собствеността или безопасността на Samsung или на съответните наши свързани дружества, търговски партньори, служители или клиенти, например при съдебни дела, вътрешни разследвания и разследвания, провеждане от компетентните органи;
  + или с отделно ваше съгласие в случаите, в които същото се изисква от приложимия закон или съгласно описаното към момента на събиране на вашата информация;
  + за да комуникираме с Вас относно сертифицирането на бизнес услуги и да предоставяме известия, съдържание, сигнали, оферти, промоции, маркетингови материали и други комуникации.

Използваме и комбинираме информацията, която събираме за Вас от нашите Бизнес услуги, устройства или други източници, за да Ви предоставим по-добро изживяване. Например, можете да използвате данните за своя акаунт в Samsung не само в Бизнес услугата, в която сте се регистрирали, но и в други услуги, които използват акаунти в Samsung. Ние също така използваме информацията, която предоставяте директно или чрез други източници, както е описано по-горе, за да предоставим съдържание, което може да харесате или което сте персонализирали.

Samsung обработва лични данни за гореописаните цели. Правното основание на Samsung за обработка на лична информация включва обработка на:

(i) За да можем да спазим обещанията си към Вас, като например да Ви предоставим Бизнес услугата

(изпълнение на договор (член 6, параграф 1, буква б) от GDPR);

(ii) За някои от нашите бизнес интереси (например за управление на отношенията ни с Вас) (легитимен интерес (член 6, параграф 1, буква е) от GDPR);

(iii) За спазване на закона, регулаторните задължения и правните процеси (член 6, параграф 1, буква в) от GDPR); и

(iv) С Вашето съгласие (член 6, параграф 1, буква a) от GDPR).

**На кого можем да разкрием вашата информация?**

Ние ще разкрием вашата информация вътрешно в рамките на нашия бизнес и следните субекти, но само за горепосочените цели.

• Филиали: Други дружества от Samsung Electronics Group, които ние контролираме или притежаваме.

• Доставчици на услуги: Внимателно подбрани компании, които предоставят услуги за или от наше име. Тези доставчици също така се ангажират със защитата на вашата информация.

• Трети страни, когато се изисква от закона или ако е необходимо за защита на нашия бизнес: Например може да е необходимо по закон, правен процес или съдебно разпореждане от държавни органи да разкрием вашата информация. Те могат също да потърсят вашата информация от нас за целите на правоприлагането, националната сигурност, борбата с тероризма или други въпроси, които са свързани с обществената сигурност.

• Трети страни във връзка с корпоративни трансакции: Можем да разкрием вашата информация на трета страна като част от сливане или прехвърляне, придобиване или продажба или в случай на фалит.

• Трети страни с ваше съгласие или по ваше указание: В допълнение към разкриванията, описани в тази Политика за поверителност, може да споделяме информация за Вас с трети страни, когато отделно се съгласите или поискате такова споделяне.

Материалите, които Вие публикувате в публичното пространство в уебсайт, мобилно приложение или друга услуга, предлагана онлайн, например Интернет форуми, могат да се виждат от други потребители на Бизнес услугите. Ние на контролираме и не сме отговорни за това как други потребители на Бизнес услугите могат евентуално да използват тази информация. Например, личната информация, която Вие подавате в публичното пространство, би могла да се събира и използва от други лица, за да Ви се изпращат непоискани съобщения или за други цели.

**Какво правим, за да запазваме сигурността на вашата информация?**

Ние се отнасяме сериозно към защитата на данните. Ние въведохме физически и технически предпазни мерки, за да запазим информацията, която събираме, защитена. Въпреки това, забележете, че макар и да предприемаме разумни стъпки за предпазване на вашата информация, не съществува такъв уебсайт, предаване на данни от Интернет, нито компютърна система, нито безжична връзка, която да е напълно сигурна.

**Къде изпращаме Вашите данни?**

Това, че използвате Бизнес услугите, може да бъде свързано с прехвърляне, съхраняване и обработка на вашата информация извън вашата страна по местоживеене, в съгласие с тази политика. Тези страни включват, без ограничение, Република Корея, Съединените американски щати. Необходимо е да отбележите, че законът за защита на данните и останалите закони на страните, в които вашата информация може да бъде прехвърлена, могат и да не бъдат толкова всеобхватни, колкото са тези закони във вашата страна. Ние ще предприемем подходящите мерки в съответствие с приложимия закон, за да осигурим защитата на вашата лична информация. Тези мерки включват използването на стандартните договорни клаузи за защита срещу прехвърлянето на данни извън ЕИП или Великобритания. За повече информация относно предпазните мерки ние се задължаваме да осигурим законосъобразно прехвърляне на Вашите данни в страни извън ЕС или Великобритания, или да получим копие от договорните споразумения, валидни по места, и Ви молим моля, свържете се с нас чрез методите, описани в раздела **Свържете се** **с нас** на тази Политика за поверителност.

**Какви са Вашите права?**

Вашата лична информация принадлежи на Вас. Можете да поискате от нас да предоставим подробности за това, което сме събрали, и можете да поискате да го изтрием или да коригираме всички неточности. Можете също така да поискате от нас да ограничим обработването, споделянето или прехвърлянето на вашата лична информация, както и да Ви предоставим вашата лична информация, която сме събрали, за да можете да я използвате за свои собствени цели. За да упражните правата си, моля, свържете се с нас чрез методите, посочени в раздела Свържете се с нас на тази Политика за поверителност.

Въпреки това, искането за изтриване на вашата лична информация може също да доведе до загуба на достъп до бизнес услугите.

Ако Вие поискате заличаване на лична информация, Вие признавате, че е възможно да нямате възможност за достъп до или да използвате бизнеса услугите и че остатъчната лична информация може да продължи да присъства в записите и архивите на Samsung за известно време в съответствие с приложимото право, но Samsung няма да използва тази информация за търговски цели. Вие разбирате, че въпреки вашето искане за изтриване, Samsung си запазва правото да запази вашата лична информация или съответната част от нея, в съответствие с нашата политика за запазване на данни и приложимите закони, а ако Samsung е отменил, ограничил или прекратил Вашия достъп до уебсайта за нарушение на Условията за ползване на Samsung или всяка друга приложима политика на Samsung или приложим закон, в случаите, в които е необходима защита на права, собственост или безопасност на Samsung или на съответните наши свързани дружества, бизнес партньори или клиенти.

**Колко време съхраняваме вашата информация?**

Няма да съхраняваме вашата лична информация по-дълго, отколкото е необходимо за целта, за която е събрана. Това означава, че информацията ще бъде унищожена или изтрита от нашите системи, когато вече не е необходима.

Ние предприемаме подходящи мерки, за да осигурим правилното обработване и запазването на информацията за Вас въз основа на следната логика:

1. Най-малко в течение на периода от време, през който се използва информацията, за да предоставяне на услугата за Вас;

2. Съгласно изискванията по закон, регулаторно задължение, договор или с оглед на нашите законоустановени задължения;

3. Държана само толкова дълго, колкото е необходимо за целта, за която е събрана, се обработва или по-дълго, ако се изисква по силата на който и да е договор, приложимото право или за статистически цели, при спазване на съответните предпазни мерки.

**Какви услуги на трети страни използваме?**

Нашите Бизнес услуги може да свързват с уебсайтове и услуги на трети страни, които са извън нашия контрол. Ние не сме отговорни за сигурността или поверителността на информация, събрана от уебсайтове или други услуги. Вие следва да пристъпвате с предпазливост и да направите преглед на декларациите за поверителност на личните данни, приложими за уебсайтовете и услугите на трети страни, които Вие ползвате.

**Бисквитки**

Нашият уебсайт използва бисквитки, за да Ви различи от другите потребители на нашия уебсайт. Това ни помага да Ви предоставим добро изживяване, когато разглеждате нашия уебсайт и ни позволява да подобрим нашия сайт.

Бисквитката е малък файл от букви и цифри, който съхраняваме във Вашия браузър или на твърдия диск на Вашия компютър, ако сте съгласни. Бисквитките съдържат информация, която се прехвърля на твърдия диск на Вашия компютър.

Използваме следните бисквитки:

1. **Строго необходими бисквитки.** Тези бисквитки са необходими за работата на нашия уебсайт. Те включват, например, бисквитки, които Ви позволяват да влизате в защитени зони на нашия уебсайт.
2. **Аналитични бисквитки или бисквитки за ефективност.** Те ни позволяват да разпознаем и преброим броя на посетителите и да видим как посетителите се движат из нашия уебсайт, когато го използват. Това ни помага да подобрим начина, по който работи нашия уебсайт, например като гарантираме, че потребителите лесно намират това, което търсят.
3. **Бисквитки за функционалност.** Те се използват, за да Ви разпознаем, когато се върнете на нашия уебсайт. Това ни позволява да персонализираме нашето съдържание за Вас, да Ви поздравяваме по име и да помним предпочитанията Ви (например Вашия избор на език или регион).
4. **Насочени бисквитки.** Тези бисквитки записват вашето посещение на нашия уебсайт, страниците, които сте посетили, и връзките, които сте последвали. Ние ще използваме тази информация, за да направим нашия уебсайт и показваните на него реклами по-подходящи за Вашите интереси.

Можете да намерите повече информация за отделните бисквитки, които използваме, и целите, за които ги използваме, в таблицата по-долу:

 | Заглавие на бисквитката | Цел | Повече информация | 
 | --- | --- | --- | 
 | **AspenUser** | Предпочитания на потребителя в приложението за обучение.  Тип бисквитка: Постоянна (24 часа) | Currency=U.S.+Dollar  FromUTC=-5.00  Lang=en-us  LangPK=1  null  SessionIgnoreDCSFontMEssage=false  Timezone=America%2fNew+York  TimeZonePK=50  UXEnabled-=1 | 
 | **olsUserPreferences** | Предпочитания за скин и плеър за курсове за потребителя.  Тип бисквитка: сесия | ApplySharedSA=1  CourseSA=1  CourseTOC=0  HomeCourseStatus=1  HomeLastTopics=1  HomeNextMilestone=1  HomeSchedule=1  null  Orgid=org-default  SkinAdm=default\_st900  SkinAut=default\_st900  SkinCMgr=default\_st900  SkinCRwr=default\_st900  SkinDsh=default\_st900  SkinLrn=default\_st900  SkinMgr=default\_st900 | 
 | <ul><li>(sumtauth</li></ul> | Използва се за оторизиране на заявки. Полезният товар съдържа следните претенции. Токенът е хеширан с алгоритъм HMAC-SHA256 и по-долу е как изглежда по време на транспортиране (текстът, маркиран в жълто, е описание, което добавих за представяне).  Тип бисквитка: сесия | Подробности за полезния товар:  Издател (приложение SumTotal, което е издало токена. Пример: http://www.sumtotalsystems.com/coreui)  Тема (Потребителско име на потребителя, за когото се иска токен)  Аудитория (За кого е предназначен токенът. Пример: Временен ключ)  Изтичане (време на изтичане)  Не е валидно преди това (НЕ Е ПРИЛОЖИМО)  Издаден в (час на издаване на токена)  Идентификатор на сесия на SSO брокер  UserId на потребителя, който емулира субекта (приложимо само в режим на емулация)  UserName на потребителя, който емулира субекта (приложимо само в режим на емулация)  Култура на субекта  UserId на субекта  Флаг на акаунта на гост за субекта  PersonId на субекта  външен индикатор на субекта  Ключ на разчитащата се страна (напр.: EIXHRUI) | 

Ние не споделяме информацията, събрана от бисквитките, с трети страни.

Можете да блокирате бисквитките, като активирате настройката на Вашия браузър, която Ви позволява да откажете настройката на всички или някои бисквитки. Въпреки това, ако използвате настройките на браузъра си, за да блокирате всички бисквитки (включително основни бисквитки), може да нямате достъп до целия или части от нашия уебсайт.

С изключение на основните бисквитки, всички бисквитки ще изтекат след постигане на целта за събиране.

**Вашето право на личен избор**

Предлагаме Ви определени възможности във връзка с личната информация, която получаваме за Вас.

Бизнес услугите може да предлагат избор, свързан със събирането, изтриването и споделянето на определена информация, свързана с Бизнес услугите. Ако откажете да позволите на Бизнес услугите да събират, съхраняват или споделят определена информация, може да не успеете да използвате всички функции, налични чрез Бизнес услугите.

За да упражните избора си, моля, свържете се с нас, както е посочено в раздела **Свържете се с нас** на тази Политика за поверителност.

**Свържете се с нас**

Можете да се свържете с нас, за да актуализирате Вашите предпочитания, да упражните правата си, да изпратите заявка или да ни зададете въпроси.

Можете да се свържете с нас на:

dataprotection@samsung.com

Звено за Контрол на данните

Samsung Electronics Co., Ltd.

129, Samsung-ro, Yeongtong-gu,

Suwon-si, Gyeonggi-do 16677, Republic of Korea

Samsung Electronics има офиси в цяла Европа, така че можем да гарантираме, че вашата заявка или запитване ще бъдат обработени от екипа за защита на данните, базиран във Вашия регион.

Най-лесният начин да се свържете с нас е чрез нашата страница за поддръжка на поверителността на адрес https://www.samsung.com/request-desk.

Освен това Вие можете да се свържете с нас на:

Европейско длъжностно лице по защита на данните

Samsung Electronics (UK) Limited

Samsung House, 2000 Hillswood Drive, Chertsey, Surrey KT16 0RS, UK

Вие можете да подадете оплакване до съответния надзорен орган, ако считате, че нашата обработка на Вашите лични данни нарушава приложимия закон. Данни за контакт с всички надзорни органи на ЕС можете да намерите на https://ec.europa.eu/newsroom/article29/item-detail.cfm?item\_id=612080.

