{
    "contents": "\n\n**Samsung Plus priv\u0101tuma politika**\n\nSp\u0113k\u0101 st\u0101\u0161an\u0101s datums: 2025.\u00a0gada 1.\u00a0janv\u0101ris\n\nSamsung Electronics Co., Ltd. (Datu p\u0101rzinis) (\u201c**Samsung**\u201d) apzin\u0101s priv\u0101tuma lielo noz\u012bmi klientiem, to darbiniekiem un partneriem, un m\u0113s cen\u0161amies b\u016bt atkl\u0101ti par to, k\u0101 v\u0101cam, izmantojam, izpau\u017eam, p\u0101rs\u016bt\u0101m un uzglab\u0101jam j\u016bsu inform\u0101ciju. \u0160aj\u0101 priv\u0101tuma politik\u0101 ir sniegts p\u0101rskats par m\u016bsu inform\u0101cijas praksi attiec\u012bb\u0101 uz personas inform\u0101ciju, kas tiek v\u0101kta ar **Samsung Plus** starpniec\u012bbu (\u201c**Uz\u0146\u0113m\u0113jdarb\u012bbas pakalpojumi**\u201d).\n\n\u0160\u012b priv\u0101tuma politika var tikt periodiski atjaunin\u0101ta, lai atspogu\u013cotu izmai\u0146as m\u016bsu personas inform\u0101cijas praks\u0113 attiec\u012bb\u0101 uz Uz\u0146\u0113m\u0113jdarb\u012bbas pakalpojumiem vai izmai\u0146\u0101m piem\u0113rojamajos ties\u012bbu aktos. \u0160\u012bs priv\u0101tuma politikas aug\u0161da\u013c\u0101 tiks nor\u0101d\u012bts p\u0113d\u0113j\u0101 atjaunin\u0101juma datums. Priv\u0101tuma politikas atjaunin\u0101\u0161anas gad\u012bjum\u0101 m\u0113s iepriek\u0161 inform\u0113sim j\u016bs par izmai\u0146\u0101m, kuras uzskat\u0101m par b\u016btisk\u0101m, ievietojot pazi\u0146ojumu Uz\u0146\u0113m\u0113jdarb\u012bbas pakalpojumu vietn\u0113s vai attiec\u012bg\u0101 gad\u012bjum\u0101 nos\u016btot jums e-pasta zi\u0146ojumu.\n\n**K\u0101du inform\u0101ciju v\u0101cam?**\n\nM\u0113s v\u0101cam da\u017e\u0101du veidu personas inform\u0101ciju saist\u012bb\u0101 ar Uz\u0146\u0113m\u0113jdarb\u012bbas pakalpojumiem.\n\nPiem\u0113ri:\n\n* M\u0113s v\u0101cam personas inform\u0101ciju, ko sniedzat, mijiedarbojoties ar Uz\u0146\u0113m\u0113jdarb\u012bbas pakalpojumiem, piem\u0113ram, j\u016bsu v\u0101rdu un uzv\u0101rdu, adresi, e-pasta adresi un kontaktinform\u0101ciju, amata nosaukumu, uz\u0146\u0113muma nosaukumu, valodu, re\u0123istr\u0101cijas inform\u0101ciju, mijiedarb\u012bbu sk\u0101rienu veid\u0101 un citas ievades, k\u0101 ar\u012b jebkuru korespondenci, ko s\u016bt\u0101t vai pieg\u0101d\u0101jat mums vai kop\u012bgojat ar m\u016bsu klientiem.\n* M\u0113s v\u0101cam datus par to, k\u0101 izmantojat Uz\u0146\u0113m\u0113jdarb\u012bbas pakalpojumus, ietverot izmanto\u0161anas laiku un ilgumu, inform\u0101ciju, kas saglab\u0101ta s\u012bkfailos, ko esam iestat\u012bju\u0161i j\u016bsu ier\u012bc\u0113, un inform\u0101ciju par j\u016bsu ier\u012bces iestat\u012bjumiem.\n* M\u0113s varam ar\u012b sa\u0146emt personas inform\u0101ciju par jums no j\u016bsu darba dev\u0113ja vai pakalpojumu sniedz\u0113ja vai no publiski un komerci\u0101li pieejamiem avotiem (ties\u012bbu aktos at\u013cautaj\u0101 k\u0101rt\u012bb\u0101), ko m\u0113s varam apvienot ar citu inform\u0101ciju, ko esam sa\u0146\u0113mu\u0161i no jums vai par jums (ties\u012bbu aktos at\u013cautaj\u0101 k\u0101rt\u012bb\u0101 vai cit\u0101di ar j\u016bsu atsevi\u0161\u0137u piekri\u0161anu).\n* M\u0113s varam ieg\u016bt ar\u012b citu inform\u0101ciju, kas saist\u012bta ar to, k\u0101 izmantojat Uz\u0146\u0113m\u0113jdarb\u012bbas pakalpojumus, ietverot inform\u0101ciju (piem\u0113ram, inform\u0101ciju, kas saist\u012bta ar j\u016bsu izmantotaj\u0101m lietotn\u0113m, att\u0113liem, kalend\u0101ra ierakstiem, k\u0101 ar\u012b saturu un datiem no cit\u0101m Samsung un tre\u0161o pu\u0161u lietotn\u0113m, t\u012bmek\u013ca vietn\u0113m un pakalpojumiem), ko sa\u0146emam no Samsung un tre\u0161o pu\u0161u lietotn\u0113m un pakalpojumiem, kuriem piek\u013c\u016bst vai kurus izmanto Uz\u0146\u0113m\u0113jdarb\u012bbas pakalpojumi, lai jums sniegtu pakalpojumus.\n* Izmantojot automatiz\u0113tus l\u012bdzek\u013cus, m\u0113s v\u0101cam inform\u0101ciju par ier\u012bc\u0113m, kuru darb\u012bbu nodro\u0161ina Uz\u0146\u0113m\u0113jdarb\u012bbas pakalpojumi, piem\u0113ram, par ier\u012b\u010du mode\u013ciem, OS versij\u0101m, ier\u012b\u010du konfigur\u0101cij\u0101m un iestat\u012bjumiem, IP adres\u0113m, ier\u012b\u010du identifikatoriem un citiem unik\u0101liem identifikatoriem. Turkl\u0101t m\u0113s varam ieg\u016bt inform\u0101ciju par to, k\u0101, kad un cik ilgi j\u016bs izmantojat ier\u012bces, kuru darb\u012bbu nodro\u0161ina Uz\u0146\u0113m\u0113jdarb\u012bbas pakalpojumi, ietverot to, k\u0101 ier\u012bc\u0113s izmantojat Uz\u0146\u0113m\u0113jdarb\u012bbas pakalpojumus un Samsung un tre\u0161o pu\u0161u lietotnes un pakalpojumus (piem\u0113ram, j\u016bsu ier\u012bc\u0113s lejupiel\u0101d\u0113to lietot\u0146u saraksts, j\u016bsu ier\u012bc\u0113s atska\u0146ot\u0101 m\u016bzika, j\u016bsu apmekl\u0113t\u0101s t\u012bmek\u013ca vietnes un mekl\u0113\u0161anas v\u0113sture).\n\nIzmantojot Uz\u0146\u0113m\u0113jdarb\u012bbas pakalpojumus, m\u0113s v\u0101cam personas inform\u0101ciju par j\u016bsu tie\u0161saistes darb\u012bb\u0101m t\u012bmek\u013ca vietn\u0113s un savienot\u0101s ier\u012bc\u0113s laika gait\u0101, k\u0101 ar\u012b tre\u0161o pu\u0161u t\u012bmek\u013ca vietn\u0113s, ier\u012bc\u0113s, lietotn\u0113s un saist\u012bb\u0101 ar cit\u0101m tie\u0161saistes funkcij\u0101m un pakalpojumiem. Attiec\u012bb\u0101 uz Uz\u0146\u0113m\u0113jdarb\u012bbas pakalpojumiem m\u0113s varam izmantot tre\u0161o pu\u0161u anal\u012bzes pakalpojumus, piem\u0113ram, Google Analytics. Pakalpojumu sniedz\u0113ji, kas p\u0101rvalda \u0161os anal\u012bzes pakalpojumus, pal\u012bdz mums analiz\u0113t to, k\u0101 izmantojat Uz\u0146\u0113m\u0113jdarb\u012bbas pakalpojumus, un uzlabot Uz\u0146\u0113m\u0113jdarb\u012bbas pakalpojumus. Inform\u0101cija, ko ieg\u016bstam, var tikt izpausta \u0161iem pakalpojumu sniedz\u0113jiem un cit\u0101m attiec\u012bg\u0101m tre\u0161\u0101m pus\u0113m (vai \u0161ie pakalpojumu sniedz\u0113ji un tre\u0161\u0101s puses to v\u0101c pa\u0161i), kas \u0161o inform\u0101ciju izmanto, lai, piem\u0113ram, nov\u0113rt\u0113tu Uz\u0146\u0113m\u0113jdarb\u012bbas pakalpojumu izmanto\u0161anu, pal\u012bdz\u0113tu p\u0101rvald\u012bt Uz\u0146\u0113m\u0113jdarb\u012bbas pakalpojumus un diagnostic\u0113tu tehniskas probl\u0113mas. Lai uzzin\u0101tu vair\u0101k par Google Analytics, apmekl\u0113jiet vietni <http://www.google.com/analytics/learn/privacy.html> un <https://www.google.com/policies/privacy/partners/>.\n\nJ\u016bs varat izv\u0113l\u0113ties mums nesniegt noteiktu veidu inform\u0101ciju, piem\u0113ram, lietot\u0101jv\u0101rdu un e-pasta adresi. Da\u017eos gad\u012bjumos tas var ierobe\u017eot j\u016bsu sp\u0113ju izmantot Uz\u0146\u0113m\u0113jdarb\u012bbas pakalpojumus. L\u016bdzot j\u016bsu inform\u0101ciju, m\u0113s cent\u012bsimies p\u0113c iesp\u0113jas lab\u0101k izskaidrot \u0161os ierobe\u017eojumus, lai j\u016bs var\u0113tu pie\u0146emt pamatotu l\u0113mumu.\n\n**K\u0101 izmantojam j\u016bsu inform\u0101ciju?**\n\nSav\u0101kto inform\u0101ciju m\u0113s varam izmantot \u0161\u0101diem m\u0113r\u0137iem:\n\n* + lai nodro\u0161in\u0101tu j\u016bsu (vai j\u016bsu darba dev\u0113ja) piepras\u012btos produktus un pakalpojumus un re\u0123istr\u0113tu vai autentific\u0113tu j\u016bs vai j\u016bsu ier\u012bci;\n  + lai atbild\u0113tu uz j\u016bsu jaut\u0101jumiem vai inform\u0101cijas piepras\u012bjumiem;\n  + lai pied\u0101v\u0101tu lab\u0101kus un vair\u0101k piel\u0101gotus produktus un pakalpojumus, \u0146emot v\u0113r\u0101 j\u016bsu uz\u0146\u0113muma pirkumu un pakalpojumu izmanto\u0161anas v\u0113sturi un citu b\u016btisku inform\u0101ciju;\n  + ar j\u016bsu atsevi\u0161\u0137u piekri\u0161anu, ja tas ir paredz\u0113ts piem\u0113rojamajos ties\u012bbu aktos,\u00a0\u2014 lai j\u016bs inform\u0113tu par jauniem produktiem un pakalpojumiem;\n  + lai veiktu m\u016bsu tirgus, klientu, produktu un pakalpojumu nov\u0113rt\u0113\u0161anu un anal\u012bzi, tostarp aicinot j\u016bs izteikt viedokli par m\u016bsu produktiem un pakalpojumiem un veicot klientu aptaujas;\n  + lai saprastu, k\u0101 uz\u0146\u0113mumi izmanto Uz\u0146\u0113m\u0113jdarb\u012bbas pakalpojumus, un t\u0101d\u0113j\u0101di var\u0113tu tos uzlabot un izstr\u0101d\u0101t jaunus produktus un pakalpojumus;\n  + lai sniegtu tehnisk\u0101s apkopes pakalpojumus un uztur\u0113tu pietiekami augstu Uz\u0146\u0113m\u0113jdarb\u012bbas pakalpojumu dro\u0161\u012bbas l\u012bmeni;\n  + lai aizsarg\u0101tu uz\u0146\u0113muma Samsung vai jebkuru t\u0101 attiec\u012bgo meitasuz\u0146\u0113mumu, dar\u012bjumu partneru, darbinieku vai klientu ties\u012bbas, \u012bpa\u0161umu vai dro\u0161\u012bbu, piem\u0113ram, tiesas procesos, iek\u0161\u0113j\u0101 izmekl\u0113\u0161an\u0101 un kompetento iest\u0101\u017eu veiktaj\u0101 izmekl\u0113\u0161an\u0101;\n  + citiem m\u0113r\u0137iem ar j\u016bsu atsevi\u0161\u0137u piekri\u0161anu, ja tas ir paredz\u0113ts piem\u0113rojamajos ties\u012bbu aktos vai k\u0101 aprakst\u012bts j\u016bsu inform\u0101cijas v\u0101k\u0161anas br\u012bd\u012b;\n  + lai ar jums sazin\u0101tos par Uz\u0146\u0113m\u0113jdarb\u012bbas pakalpojumu sertifik\u0101ciju un s\u016bt\u012btu pazi\u0146ojumus, saturu, br\u012bdin\u0101jumus, pied\u0101v\u0101jumus, rekl\u0101mas, m\u0101rketinga materi\u0101lus un citu korespondenci.\n\nM\u0113s izmantojam un apvienojam inform\u0101ciju, ko par jums sav\u0101cam no m\u016bsu Uz\u0146\u0113m\u0113jdarb\u012bbas pakalpojumiem, ier\u012bc\u0113m vai citiem avotiem, lai jums nodro\u0161in\u0101tu lab\u0101ku pieredzi. Piem\u0113ram, j\u016bs varat izmantot sava Samsung konta inform\u0101ciju ne tikai Uz\u0146\u0113m\u0113jdarb\u012bbas pakalpojum\u0101, kur\u0101 esat re\u0123istr\u0113jies, bet ar\u012b citos pakalpojumos, kas izmanto Samsung kontus. M\u0113s ar\u012b izmantojam inform\u0101ciju, ko sniedzat tie\u0161i vai izmantojot citus avotus, k\u0101 aprakst\u012bts iepriek\u0161, lai nodro\u0161in\u0101tu saturu, kas jums var\u0113tu patikt vai ko esat personaliz\u0113jis.\n\nSamsung apstr\u0101d\u0101 personas inform\u0101ciju iepriek\u0161 aprakst\u012btajiem m\u0113r\u0137iem. Samsung juridiskais pamats attiec\u012bb\u0101 uz personas inform\u0101cijas apstr\u0101di ietver \u0161\u0101dus aspektus:\n\ni) tur\u0113t jums dotos sol\u012bjumus, piem\u0113ram, nodro\u0161in\u0101t Uz\u0146\u0113m\u0113jdarb\u012bbas pakalpojumu\n\n(l\u012bguma izpilde (VDAR 6.\u00a0panta 1.\u00a0punkta b)\u00a0apak\u0161punkts);\n\nii) veicin\u0101t m\u016bsu uz\u0146\u0113m\u0113jdarb\u012bbas intereses (piem\u0113ram, p\u0101rvald\u012bt m\u016bsu attiec\u012bbas ar jums) (le\u0123it\u012bm\u0101s intereses (VDAR 6.\u00a0panta 1.\u00a0punkta f)\u00a0apak\u0161punkts);\n\niii) nodro\u0161in\u0101t atbilst\u012bbu ties\u012bbu aktiem, regulatoru noteiktiem pien\u0101kumiem un juridiskiem procesiem (VDAR 6.\u00a0panta 1.\u00a0punkta c)\u00a0apak\u0161punkts); un\n\niv) ar j\u016bsu piekri\u0161anu (VDAR 6.\u00a0panta 1.\u00a0punkta a)\u00a0apak\u0161punkts).\n\n**Kam izpau\u017eam j\u016bsu inform\u0101ciju?**\n\nM\u0113s izpau\u017eam j\u016bsu inform\u0101ciju uz\u0146\u0113muma darbiniekiem un t\u0101l\u0101k min\u0113taj\u0101m pus\u0113m, bet tikai iepriek\u0161 nor\u0101d\u012btajiem m\u0113r\u0137iem.\n\n\u2022 Meitasuz\u0146\u0113mumi: citi Samsung Electronics grupas uz\u0146\u0113mumi, kurus m\u0113s kontrol\u0113jam vai kuri mums pieder.\n\n\u2022 Pakalpojumu sniedz\u0113ji: r\u016bp\u012bgi izraudz\u012bti uz\u0146\u0113mumi, kas sniedz pakalpojumus mums vai m\u016bsu v\u0101rd\u0101. Ar\u012b \u0161ie pakalpojumu sniedz\u0113ji ir ap\u0146\u0113mu\u0161ies aizsarg\u0101t j\u016bsu inform\u0101ciju.\n\n\u2022 Citas puses, ja to paredz ties\u012bbu akti vai tas ir nepiecie\u0161ams m\u016bsu uz\u0146\u0113m\u0113jdarb\u012bbas aizsardz\u012bbai: piem\u0113ram, j\u016bsu inform\u0101cija var b\u016bt j\u0101izpau\u017e saska\u0146\u0101 ar ties\u012bbu aktiem, tiesved\u012bbu vai valsts iest\u0101des izdotu tiesas r\u012bkojumu. Mums var b\u016bt j\u0101izpau\u017e j\u016bsu inform\u0101cija \u0161\u012bm pus\u0113m ar\u012b ties\u012bbaizsardz\u012bbas, valsts dro\u0161\u012bbas, terorisma apkaro\u0161anas vai citiem ar sabiedrisko dro\u0161\u012bbu saist\u012btiem m\u0113r\u0137iem.\n\n\u2022 Citas puses saist\u012bb\u0101 ar korporat\u012bviem dar\u012bjumiem: m\u0113s varam izpaust j\u016bsu inform\u0101ciju tre\u0161ai pusei uz\u0146\u0113mumu apvieno\u0161an\u0101s vai nodo\u0161anas, ieg\u0101des vai p\u0101rdo\u0161anas vai bankrota proced\u016bras ietvaros.\n\n\u2022 Citas puses ar j\u016bsu piekri\u0161anu vai p\u0113c j\u016bsu piepras\u012bjuma: papildus \u0161aj\u0101 priv\u0101tuma politik\u0101 aprakst\u012btajiem izpau\u0161anas gad\u012bjumiem m\u0113s varam kop\u012bgot j\u016bsu inform\u0101ciju ar tre\u0161\u0101m pus\u0113m, ja j\u016bs sniedzat atsevi\u0161\u0137u piekri\u0161anu vai piepras\u0101t \u0161\u0101du kop\u012bgo\u0161anu.\n\nJ\u016bsu iesniegt\u0101 inform\u0101cija, kas tiek public\u0113ta t\u012bmek\u013ca vietnes, mobil\u0101s lietotnes vai cita tie\u0161saistes pakalpojuma publiskaj\u0101s sada\u013c\u0101s, piem\u0113ram, zi\u0146ojumu d\u0113\u013cos, var b\u016bt skat\u0101ma citiem Uz\u0146\u0113m\u0113jdarb\u012bbas pakalpojumu lietot\u0101jiem. M\u0113s nekontrol\u0113jam un neatbildam par to, k\u0101 citi Uz\u0146\u0113m\u0113jdarb\u012bbas pakalpojumu lietot\u0101ji var izmantot \u0161o inform\u0101ciju. Piem\u0113ram, citi var sav\u0101kt un izmantot personas inform\u0101ciju, ko iesniedzat publisk\u0101s sada\u013c\u0101s, lai jums s\u016bt\u012btu nev\u0113lamus zi\u0146ojumus vai citiem m\u0113r\u0137iem.\n\n**K\u0101 garant\u0113jam j\u016bsu inform\u0101cijas dro\u0161\u012bbu?**\n\nM\u0113s nopietni izturamies pret datu aizsardz\u012bbu. Esam veiku\u0161i fiziskus un tehniskus dro\u0161\u012bbas pas\u0101kumus, lai garant\u0113tu m\u016bsu sav\u0101kt\u0101s inform\u0101cijas dro\u0161\u012bbu. Tom\u0113r \u0146emiet v\u0113r\u0101: kaut ar\u012b m\u0113s veicam attiec\u012bgas darb\u012bbas, lai aizsarg\u0101tu j\u016bsu inform\u0101ciju, neviena t\u012bmek\u013ca vietne, datu p\u0101rs\u016bt\u012b\u0161ana internet\u0101, datorsist\u0113ma vai bezvadu savienojums nav piln\u012bgi dro\u0161s.\n\n**Kur s\u016bt\u0101m j\u016bsu datus?**\n\nJa izmantojat Uz\u0146\u0113m\u0113jdarb\u012bbas pakalpojumus vai piedalieties tajos, j\u016bsu inform\u0101cija var tikt p\u0101rs\u016bt\u012bta, uzglab\u0101ta un apstr\u0101d\u0101ta \u0101rpus j\u016bsu m\u012btnes valsts saska\u0146\u0101 ar \u0161o politiku. \u0160\u0101das valstis citu starp\u0101 ietver Korejas Republiku un Amerikas Savienot\u0101s Valstis. L\u016bdzu, \u0146emiet v\u0113r\u0101, ka datu aizsardz\u012bbas un citi ties\u012bbu akti valst\u012bs, uz kur\u0101m var tikt p\u0101rs\u016bt\u012bta j\u016bsu inform\u0101cija, var neb\u016bt tik visaptvero\u0161i k\u0101 j\u016bsu valst\u012b piem\u0113rojamie ties\u012bbu akti. M\u0113s veiksim atbilsto\u0161us pas\u0101kumus saska\u0146\u0101 ar piem\u0113rojamiem ties\u012bbu aktiem, lai nodro\u0161in\u0101tu j\u016bsu personas inform\u0101cijas aizsardz\u012bbu. \u0160\u0101di pas\u0101kumi ietver l\u012bguma standartklauzulu izmanto\u0161anu, lai aizsarg\u0101tu datu p\u0101rs\u016bt\u012b\u0161anu \u0101rpus EEZ valst\u012bm vai Apvienot\u0101s Karalistes. Lai ieg\u016btu pla\u0161\u0101ku inform\u0101ciju par dro\u0161\u012bbas pas\u0101kumiem, ko veicam, lai garant\u0113tu j\u016bsu datu likum\u012bgu p\u0101rs\u016bt\u012b\u0161anu uz valst\u012bm \u0101rpus ES vai Apvienot\u0101s Karalistes, vai lai ieg\u016btu nosl\u0113gto l\u012bgumisko vieno\u0161anos kopijas, sazinieties ar mums, izmantojot metodes, kas nor\u0101d\u012btas \u0161\u012bs priv\u0101tuma politikas sada\u013c\u0101 **Sazi\u0146a ar** **mums**.\n\n**K\u0101das ir j\u016bsu ties\u012bbas?**\n\nJ\u016bsu personas inform\u0101cija pieder jums. J\u016bs varat mums pras\u012bt sniegt detaliz\u0113tu inform\u0101ciju par datiem, ko esam sav\u0101ku\u0161i, un varat mums pras\u012bt tos dz\u0113st vai labot jebkuras neprecizit\u0101tes. Varat mums pras\u012bt ar\u012b ierobe\u017eot savas personas inform\u0101cijas apstr\u0101di, kop\u012bgo\u0161anu vai p\u0101rs\u016bt\u012b\u0161anu, k\u0101 ar\u012b nodro\u0161in\u0101t jums j\u016bsu personas inform\u0101ciju, ko esam sav\u0101ku\u0161i, lai j\u016bs to var\u0113tu izmantot sav\u0101m vajadz\u012bb\u0101m. Lai izmantotu savas ties\u012bbas, sazinieties ar mums, izmantojot metodes, kas nor\u0101d\u012btas \u0161\u012bs priv\u0101tuma politikas sada\u013c\u0101 \u201cSazi\u0146a ar mums\u201d.\n\nTom\u0113r, pieprasot dz\u0113st savu personas inform\u0101ciju, varat ar\u012b zaud\u0113t piek\u013cuvi Uz\u0146\u0113m\u0113jdarb\u012bbas pakalpojumiem.\n\nPieprasot personas inform\u0101cijas dz\u0113\u0161anu, j\u016bs apzin\u0101ties, ka, iesp\u0113jams, nevar\u0113siet piek\u013c\u016bt Uz\u0146\u0113m\u0113jdarb\u012bbas pakalpojumiem vai izmantot tos un ka saska\u0146\u0101 ar piem\u0113rojamajiem ties\u012bbu aktiem da\u013ca personas inform\u0101cijas var tikt k\u0101du laiku glab\u0101ta Samsung re\u0123istros un arh\u012bvos, ta\u010du Samsung neizmantos \u0161o inform\u0101ciju komerci\u0101liem m\u0113r\u0137iem. J\u016bs izprotat, ka, neraugoties uz j\u016bsu inform\u0101cijas dz\u0113\u0161anas piepras\u012bjumu, saska\u0146\u0101 ar m\u016bsu datu saglab\u0101\u0161anas politiku un piem\u0113rojamajiem ties\u012bbu aktiem Samsung patur ties\u012bbas saglab\u0101t j\u016bsu personas inform\u0101ciju vai b\u016btisku t\u0101s da\u013cu, ja uz\u0146\u0113mums Samsung ir aptur\u0113jis, ierobe\u017eojis vai izbeidzis j\u016bsu piek\u013cuvi t\u012bmek\u013ca vietnei Samsung lieto\u0161anas noteikumu vai jebkuras citas piem\u0113rojamas Samsung politikas vai piem\u0113rojamo ties\u012bbu aktu p\u0101rk\u0101puma d\u0113\u013c, ja tas nepiecie\u0161ams, lai aizsarg\u0101tu uz\u0146\u0113muma Samsung vai jebkuru t\u0101 attiec\u012bgo meitasuz\u0146\u0113mumu, dar\u012bjumu partneru, darbinieku vai klientu ties\u012bbas, \u012bpa\u0161umu vai dro\u0161\u012bbu.\n\n**Cik ilgi uzglab\u0101jam j\u016bsu inform\u0101ciju?**\n\nM\u0113s neglab\u0101jam j\u016bsu inform\u0101ciju ilg\u0101k, nek\u0101 tas nepiecie\u0161ams m\u0113r\u0137im, kuram t\u0101 tika v\u0101kta. Tas noz\u012bm\u0113, ka inform\u0101cija tiek izn\u012bcin\u0101ta vai izdz\u0113sta no m\u016bsu sist\u0113m\u0101m, kad t\u0101 vairs nav vajadz\u012bga.\n\nM\u0113s veicam atbilsto\u0161as darb\u012bbas, lai nodro\u0161in\u0101tu j\u016bsu inform\u0101cijas apstr\u0101di un saglab\u0101\u0161anu, pamatojoties uz t\u0101l\u0101k min\u0113to lo\u0123iku.\n\n1. Vismaz tik ilgi, kam\u0113r inform\u0101cija tiek izmantota, lai jums sniegtu pakalpojumu.\n\n2. Saska\u0146\u0101 ar ties\u012bbu aktiem, regulat\u012bvajiem pien\u0101kumiem, l\u012bgumu vai saist\u012bb\u0101 ar m\u016bsu normat\u012bvajiem pien\u0101kumiem.\n\n3. Tikai tik ilgi, cik tas nepiecie\u0161ams m\u0113r\u0137im, kuram \u0161\u012b inform\u0101cija tika v\u0101kta vai tiek apstr\u0101d\u0101ta, vai ilg\u0101k, ja tas ir paredz\u0113ts jebkur\u0101 l\u012bgum\u0101 vai piem\u0113rojamajos ties\u012bbu aktos, vai statistikas vajadz\u012bb\u0101m, veicot atbilsto\u0161us dro\u0161\u012bbas pas\u0101kumus.\n\n**K\u0101dus tre\u0161o pu\u0161u pakalpojumus m\u0113s izmantojam?**\n\nM\u016bsu Uz\u0146\u0113m\u0113jdarb\u012bbas pakalpojumu vietn\u0113s var b\u016bt ietvertas saites uz tre\u0161o pu\u0161u t\u012bmek\u013ca vietn\u0113m un pakalpojumiem, ko m\u0113s nekontrol\u0113jam. M\u0113s neatbildam par t\u012bmek\u013ca vietn\u0113s vai citos pakalpojumos sav\u0101kt\u0101s inform\u0101cijas dro\u0161\u012bbu vai priv\u0101tumu. Jums j\u0101iev\u0113ro piesardz\u012bba un j\u0101izlasa priv\u0101tuma pazi\u0146ojumi, kas piem\u0113rojami j\u016bsu izmantotaj\u0101m tre\u0161o pu\u0161u t\u012bmek\u013ca vietn\u0113m un pakalpojumiem.\n\n**S\u012bkfaili**\n\nM\u016bsu t\u012bmek\u013ca vietn\u0113 tiek izmantoti s\u012bkfaili, lai j\u016bs at\u0161\u0137irtu no citiem t\u012bmek\u013ca vietnes lietot\u0101jiem. T\u0101d\u0113j\u0101di varam jums nodro\u0161in\u0101t labu pieredzi, kad p\u0101rl\u016bkojat m\u016bsu t\u012bmek\u013ca vietni, k\u0101 ar\u012b veikt uzlabojumus m\u016bsu vietn\u0113.\n\nS\u012bkfails ir neliels burtu un ciparu fails, ko glab\u0101jam j\u016bsu p\u0101rl\u016bkprogramm\u0101 vai j\u016bsu datora cietaj\u0101 disk\u0101, ja j\u016bs tam piekr\u012btat. S\u012bkfaili satur inform\u0101ciju, kas tiek p\u0101rs\u016bt\u012bta uz j\u016bsu datora cieto disku.\n\nM\u0113s izmantojam t\u0101l\u0101k nor\u0101d\u012btos s\u012bkfailus.\n\n1. **Oblig\u0101tie s\u012bkfaili.** \u0160ie s\u012bkfaili ir nepiecie\u0161ami m\u016bsu t\u012bmek\u013ca vietnes darb\u012bbai. Tie ietver, piem\u0113ram, s\u012bkfailus, kas \u013cauj pieteikties dro\u0161os t\u012bmek\u013ca vietnes apgabalos.\n2. **Anal\u012btiskie jeb veiktsp\u0113jas s\u012bkfaili.** \u0160ie s\u012bkfaili \u013cauj mums atpaz\u012bt un saskait\u012bt apmekl\u0113t\u0101jus un skat\u012bt, k\u0101 apmekl\u0113t\u0101ji p\u0101rvietojas m\u016bsu t\u012bmek\u013ca vietn\u0113, kad to izmanto. T\u0101d\u0113j\u0101di varam uzlabot m\u016bsu t\u012bmek\u013ca vietnes darb\u012bbu, piem\u0113ram, nodro\u0161inot, ka lietot\u0101ji var viegli atrast mekl\u0113to.\n3. **Funkcion\u0101lie s\u012bkfaili.** \u0160ie s\u012bkfaili tiek izmantoti, lai j\u016bs atpaz\u012btu, kad atgrie\u017eaties m\u016bsu t\u012bmek\u013ca vietn\u0113. T\u0101d\u0113j\u0101di varam piel\u0101got savu saturu jums, uzrun\u0101t j\u016bs v\u0101rd\u0101 un atcer\u0113ties j\u016bsu preferences (piem\u0113ram, j\u016bsu izv\u0113l\u0113to valodu vai re\u0123ionu).\n4. **M\u0113r\u0137a s\u012bkfaili.** \u0160ie s\u012bkfaili re\u0123istr\u0113 j\u016bsu apmekl\u0113jumu m\u016bsu t\u012bmek\u013ca vietn\u0113, j\u016bsu apmekl\u0113t\u0101s lapas un izmantot\u0101s saites. M\u0113s izmantojam \u0161o inform\u0101ciju, lai t\u012bmek\u013ca vietni un taj\u0101 r\u0101d\u012bt\u0101s rekl\u0101mas vair\u0101k piel\u0101gotu j\u016bsu interes\u0113m.\n\nPla\u0161\u0101ku inform\u0101ciju par konkr\u0113tiem s\u012bkfailiem, ko izmantojam, un to izmanto\u0161anas m\u0113r\u0137iem skatiet t\u0101l\u0101k redzamaj\u0101 tabul\u0101.\n\n | S\u012bkfaila nosaukums | M\u0113r\u0137is | Pla\u0161\u0101ka inform\u0101cija | \n | --- | --- | --- | \n | **AspenUser** | Lietot\u0101ja preferences lietotn\u0113 Learning.  S\u012bkfaila veids: past\u0101v\u012bgais (24\u00a0stundu) | Currency=U.S.+Dollar  FromUTC=-5.00  Lang=en-us  LangPK=1  null  SessionIgnoreDCSFontMEssage=false  Timezone=America%2fNew+York  TimeZonePK=50  UXEnabled-=1 | \n | **olsUserPreferences** | Lietot\u0101ja apvalka un kursa atska\u0146ot\u0101ja preferences.  S\u012bkfaila veids: sesija | ApplySharedSA=1  CourseSA=1  CourseTOC=0  HomeCourseStatus=1  HomeLastTopics=1  HomeNextMilestone=1  HomeSchedule=1  null  Orgid=org-default  SkinAdm=default\\_st900  SkinAut=default\\_st900  SkinCMgr=default\\_st900  SkinCRwr=default\\_st900  SkinDsh=default\\_st900  SkinLrn=default\\_st900  SkinMgr=default\\_st900 | \n | <ul><li>(sumtauth</li></ul> | Tiek izmantots, lai autoriz\u0113tu piepras\u012bjumus. V\u0113rtums ietver t\u0101l\u0101k nor\u0101d\u012bt\u0101s pras\u012bbas. Pilnvara ir jaukta ar HMAC-SHA256 algoritmu, un t\u0101l\u0101k ir redzams, k\u0101 tas izskat\u0101s transport\u0113\u0161anas laik\u0101 (ar dzeltenu iez\u012bm\u0113tais teksts ir apraksts, ko pievienoju ilustr\u0101cijai).  S\u012bkfaila veids: sesija | V\u0113rtuma inform\u0101cija:  Izsniedz\u0113js (lietotne SumTotal, kas izsniedza pilnvaru, piem\u0113ram, http://www.sumtotalsystems.com/coreui)  Subjekts (t\u0101 lietot\u0101ja lietot\u0101jv\u0101rds, kuram tiek piepras\u012bta pilnvara)  Auditorija (kam ir paredz\u0113ta pilnvara, piem\u0113ram, nomnieka atsl\u0113ga)  Der\u012bga l\u012bdz (der\u012bguma beigas)  Nav der\u012bga l\u012bdz (nav attiecin\u0101ms)  Izsniegta (pilnvaras izsnieg\u0161anas laiks)  SSO starpnieka sesijas\u00a0ID  T\u0101 lietot\u0101ja\u00a0ID, kas emul\u0113ja subjektu (piem\u0113rojams tikai emul\u0101cijas re\u017e\u012bm\u0101)  T\u0101 lietot\u0101ja lietot\u0101jv\u0101rds, kas emul\u0113ja subjektu (piem\u0113rojams tikai emul\u0101cijas re\u017e\u012bm\u0101)  Subjekta kult\u016bra  Subjekta lietot\u0101ja\u00a0ID  Subjekta viesa konta karodzi\u0146\u0161  Subjekta personas\u00a0ID  Subjekta \u0101r\u0113jais indikators  Uzticam\u0101s puses atsl\u0113ga (piem\u0113ram, EIXHRUI) | \n\nM\u0113s nekop\u012bgojam s\u012bkfailu sav\u0101kto inform\u0101ciju ar tre\u0161\u0101m pus\u0113m.\n\nJ\u016bs varat blo\u0137\u0113t s\u012bkfailus, p\u0101rl\u016bkprogramm\u0101 aktiviz\u0113jot iestat\u012bjumu, kas \u013cauj atteikt visu vai da\u017eu s\u012bkfailu iestat\u012b\u0161anu. Tom\u0113r, ja izmantosiet p\u0101rl\u016bkprogrammas iestat\u012bjumus, lai blo\u0137\u0113tu visus s\u012bkfailus (ar\u012b oblig\u0101tos), iesp\u0113jams, nevar\u0113siet piek\u013c\u016bt m\u016bsu t\u012bmek\u013ca vietnei vai t\u0101s da\u013c\u0101m.\n\nIz\u0146emot oblig\u0101tos s\u012bkfailus, visu s\u012bkfailu der\u012bgums beidzas, tikl\u012bdz ir sasniegts datu v\u0101k\u0161anas m\u0113r\u0137is.\n\n**J\u016bsu izv\u0113les iesp\u0113jas**\n\nM\u0113s jums pied\u0101v\u0101jam da\u017eas izv\u0113les iesp\u0113jas saist\u012bb\u0101 ar personas inform\u0101ciju, ko ieg\u016bstam par jums.\n\nUz\u0146\u0113m\u0113jdarb\u012bbas pakalpojumu pied\u0101v\u0101t\u0101s izv\u0113les iesp\u0113jas attiecas uz noteiktas, ar Uz\u0146\u0113m\u0113jdarb\u012bbas pakalpojumiem saist\u012btas inform\u0101cijas v\u0101k\u0161anu, dz\u0113\u0161anu un kop\u012bgo\u0161anu. Ja atteiksieties \u013caut Uz\u0146\u0113m\u0113jdarb\u012bbas pakalpojumiem v\u0101kt, glab\u0101t vai kop\u012bgot noteiktu inform\u0101ciju, j\u016bs, iesp\u0113jams, nevar\u0113siet izmantot visas funkcijas, kas pieejamas Uz\u0146\u0113m\u0113jdarb\u012bbas pakalpojumos.\n\nLai izmantotu savas iesp\u0113jas, sazinieties ar mums, k\u0101 nor\u0101d\u012bts \u0161\u012bs priv\u0101tuma politikas sada\u013c\u0101 **Sazi\u0146a ar mums**.\n\n**Sazi\u0146a ar mums**\n\nVarat sazin\u0101ties ar mums, lai atjaunin\u0101tu savas preferences, izmantotu savas ties\u012bbas, iesniegtu piepras\u012bjumu vai uzdotu mums jaut\u0101jumus.\n\nVarat ar mums sazin\u0101ties, rakstot uz \u0161o adresi:\n\ndataprotection@samsung.com\n\nData Controller\n\nSamsung Electronics Co., Ltd.\n\n129, Samsung-ro, Yeongtong-gu,\n\nSuwon-si, Gyeonggi-do 16677, Republic of Korea\n\nUz\u0146\u0113mumam Samsung Electronics ir biroji vis\u0101 Eirop\u0101, t\u0101p\u0113c varam garant\u0113t, ka j\u016bsu piepras\u012bjumu vai vaic\u0101jumu izskat\u012bs datu aizsardz\u012bbas komanda j\u016bsu re\u0123ion\u0101.\n\nViegl\u0101kais veids, k\u0101 ar mums sazin\u0101ties, ir izmantojot m\u016bsu priv\u0101tuma atbalsta lapu vietn\u0113 https://www.samsung.com/request-desk.\n\nVarat ar mums sazin\u0101ties, rakstot ar\u012b uz \u0161o adresi:\n\nEuropean Data Protection Officer\n\nSamsung Electronics (UK) Limited\n\nSamsung House, 2000 Hillswood Drive, Chertsey, Surrey KT16 0RS, UK\n\nJ\u016bs varat iesniegt s\u016bdz\u012bbu attiec\u012bgajai uzraudz\u012bbas iest\u0101dei, ja uzskat\u0101t, ka, apstr\u0101d\u0101jot j\u016bsu personas inform\u0101ciju, esam p\u0101rk\u0101pu\u0161i piem\u0113rojamos ties\u012bbu aktus. Visu ES uzraudz\u012bbas iest\u0101\u017eu kontaktinform\u0101ciju var skat\u012bt vietn\u0113 https://ec.europa.eu/newsroom/article29/item-detail.cfm?item\\_id=612080.\n\n"
}