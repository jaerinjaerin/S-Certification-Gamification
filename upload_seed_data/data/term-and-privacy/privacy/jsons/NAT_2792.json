{
    "contents": "\n\n**Samsung Plus Gizlilik Politikas\u0131**\n\nGe\u00e7erlilik Tarihi: 1 Ocak 2025\n\nSamsung Electronics Co., Ltd. (Veri Sorumlusu) (\u201c**Samsung**\u201d) gizlili\u011fin m\u00fc\u015fterileri ve bunlar\u0131n \u00e7al\u0131\u015fanlar\u0131 ve i\u015f ortaklar\u0131 i\u00e7in ne kadar \u00f6nemli oldu\u011funu biliyoruz ve bilgilerinizi nas\u0131l toplad\u0131\u011f\u0131m\u0131z, kulland\u0131\u011f\u0131m\u0131z, a\u00e7\u0131klad\u0131\u011f\u0131m\u0131z, aktard\u0131\u011f\u0131m\u0131z ve depolad\u0131\u011f\u0131m\u0131z konusunda a\u00e7\u0131k olmay\u0131 ama\u00e7l\u0131yoruz. Samsung'un T\u00fcrkiye'deki Veri Sorumlusu Temsilcisi, \u201cSamsung Electronics Istanbul Pazarlama ve Ticaret Ltd. \u015eti.\u201d \u015firketidir. Bu Gizlilik Politikas\u0131 (\u201cKVKK Ayd\u0131nlatma Metni\u201d), ticari m\u00fc\u015fterilere y\u00f6nelik SAMSUNG PLUS hizmetleri veya bu KVKK Ayd\u0131nlatma Metni'ne at\u0131fta bulunan veya ba\u011flant\u0131 veren di\u011fer hizmetler (hep birlikte \u201c**Ticari Hizmetler**\u201d) \u00fczerinden toplanan ki\u015fisel bilgilerle ilgili bilgi uygulamalar\u0131m\u0131za genel bak\u0131\u015f sa\u011flamaktad\u0131r.\n\nSamsung, SAMSUNG PLUS kullan\u0131c\u0131lar\u0131n\u0131n ki\u015fisel verilerini uluslararas\u0131 veri koruma h\u00fck\u00fcmleri ve 6698 say\u0131l\u0131 Ki\u015fisel Verilerin Korunmas\u0131 Kanunu (\u201cKVKK, \u0130ngilizce k\u0131saltmas\u0131 ile LPPD olarak da bilinir\u201d) ve di\u011fer mevzuata uygun olarak i\u015flemeyi ama\u00e7lamaktad\u0131r.\n\nSAMSUNG PLUS kullan\u0131c\u0131s\u0131 olman\u0131z nedeniyle Samsung'a sa\u011flad\u0131\u011f\u0131n\u0131z/sa\u011flayaca\u011f\u0131n\u0131z ve/veya Samsung taraf\u0131ndan herhangi bir \u015fekilde harici olarak elde edilen ki\u015fisel verilerinizin \u201cVeri Sorumlusu\u201d olarak Samsung taraf\u0131ndan:\n\n* i\u015flenmelerinin gerekli oldu\u011fu ama\u00e7 \u00e7er\u00e7evesinde ve bu ama\u00e7la alakal\u0131, s\u0131n\u0131rl\u0131 ve orant\u0131l\u0131 olarak,\n* sizin taraf\u0131n\u0131zdan veya ba\u015fka bir \u015fekilde Samsung'a sa\u011flanan bu t\u00fcr ki\u015fisel verilerin do\u011frulu\u011funu ve en g\u00fcncel durumunu koruyarak\n* ve KVKK'da belirtilen \u015fartlara uyarak i\u015flenece\u011fini bildiririz.\n\nBu KVKK Ayd\u0131nlatma Metni (Bilgilendirme Y\u00fck\u00fcml\u00fcl\u00fc\u011f\u00fc Metni) ile, Samsung taraf\u0131ndan y\u00fcr\u00fct\u00fclen faaliyetlerin KVKK'da yer alan ilkelere uygun olarak s\u00fcrd\u00fcr\u00fclmesi ve geli\u015ftirilmesi ama\u00e7lanmaktad\u0131r.\n\nBu KVKK Ayd\u0131nlatma Metni, Ticari Hizmetlerle ile ilgili ki\u015fisel bilgi uygulamalar\u0131m\u0131zdaki de\u011fi\u015fiklikleri veya ge\u00e7erli yasadaki de\u011fi\u015fiklikleri yans\u0131tmak \u00fczere periyodik olarak g\u00fcncellenebilir. En \u00fcst\u00fcnde bu KVKK Ayd\u0131nlatma Metni'nin en son ne zaman g\u00fcncellendi\u011fini belirtiriz. KVKK Ayd\u0131nlatma Metni'ni g\u00fcncelledi\u011fimizde, \u00f6nemli oldu\u011funu d\u00fc\u015f\u00fcnd\u00fc\u011f\u00fcm\u00fcz de\u011fi\u015fiklikleri Ticari Hizmetlerde bir bildirim yay\u0131nlayarak ya da uygun oldu\u011funda e-postayla \u00f6nceden size bildiririz.\n\n**Hangi bilgileri topluyoruz?**\n\nSamsung, ki\u015fisel verilerinizi bu KVKK Ayd\u0131nlatma Metni'nde belirtilen ama\u00e7lar ve yasal dayanaklarla i\u015fleyecektir. Ki\u015fisel verilerinizin i\u015flenme amac\u0131nda veya yasal dayanaklar\u0131nda bir de\u011fi\u015fiklik olmas\u0131 durumunda bu KVKK Ayd\u0131nlatma Metni Samsung taraf\u0131ndan g\u00fcncellenerek yeniden yay\u0131mlanacakt\u0131r.\n\nTicari Hizmetlerle ba\u011flant\u0131l\u0131 olarak \u00e7e\u015fitli t\u00fcrde ki\u015fisel bilgiler toplar\u0131z. Ki\u015fisel verileriniz, elektronik ortamda, Samsung'a iletti\u011finiz ve uygulama yoluyla toplanan her t\u00fcrl\u00fc bilgi, belge ve sertifika arac\u0131l\u0131\u011f\u0131yla, s\u00f6zle\u015fme ili\u015fkisinin kurulmas\u0131ndan \u00f6nce ve sonra ve bu s\u00f6zle\u015fme ili\u015fkisi s\u0131ras\u0131nda toplanmaktad\u0131r.\n\n\u00d6rne\u011fin:\n\n* Ticari Hizmetler ile olan etkile\u015fimlerinizde sa\u011flam\u0131\u015f oldu\u011funuz ad, adres, e-posta adresi ve ileti\u015fim bilgileri, i\u015f \u00fcnvan\u0131 ve pozisyonu, \u015firket, dil, kay\u0131t bilgileri, dokunma etkile\u015fimleri ve di\u011fer girdiler ve bize g\u00f6nderdi\u011finiz veya yay\u0131nlad\u0131\u011f\u0131n\u0131z ya da m\u00fc\u015fterilerimizle payla\u015ft\u0131\u011f\u0131n\u0131z her t\u00fcrl\u00fc yaz\u0131\u015fmalar gibi ki\u015fisel bilgilerinizi toplar\u0131z;\n* Kullan\u0131m saati ve s\u00fcresi dahil Ticari Hizmetleri kullan\u0131m\u0131n\u0131z hakk\u0131ndaki verileri; cihaz\u0131n\u0131za yerle\u015ftirdi\u011fimiz \u00e7erezlerde depolanan bilgileri ve cihaz ayarlar\u0131n\u0131z hakk\u0131ndaki bilgileri toplayabiliriz;\n* Ayr\u0131ca sizin hakk\u0131n\u0131zda i\u015fvereninizden veya hizmet sa\u011flay\u0131c\u0131n\u0131zdan ya da herkese a\u00e7\u0131k ve ticari olarak kullan\u0131labilir kaynaklardan (yasalar\u0131n izin verdi\u011fi \u015fekilde), sizden veya sizin hakk\u0131n\u0131zda ald\u0131\u011f\u0131m\u0131z di\u011fer bilgilerle (yasalar\u0131n izin verdi\u011fi \u015fekilde veya ba\u015fka \u015fekilde ayr\u0131 olarak verdi\u011finiz izninizle) birle\u015ftirebilece\u011fimiz, ki\u015fisel bilgiler alabiliriz.\n* Ayr\u0131ca Ticari Hizmetleri kullan\u0131m\u0131n\u0131zla ilgili Samsung'dan veya Ticari Hizmetlerin size Hizmet sunmak i\u00e7in eri\u015fti\u011fi veya kulland\u0131\u011f\u0131 \u00fc\u00e7\u00fcnc\u00fc taraf uygulamalar\u0131 ve hizmetlerinden ald\u0131\u011f\u0131m\u0131z bilgileri (kulland\u0131\u011f\u0131n\u0131z uygulamalara ili\u015fkin bilgiler, resimler, takvim giri\u015fleri ve di\u011fer Samsung ve \u00fc\u00e7\u00fcnc\u00fc taraf uygulamalar\u0131, web siteleri ve hizmetlerinden gelen i\u00e7erik ve veriler) toplayabiliriz.\n* Cihaz modelleri, i\u015fletim sistemi s\u00fcr\u00fcmleri, cihaz yap\u0131land\u0131rmalar\u0131 ve ayarlar\u0131, IP adresleri, cihaz tan\u0131mlay\u0131c\u0131lar\u0131 ve di\u011fer benzersiz tan\u0131mlay\u0131c\u0131lar gibi Ticari Hizmetlerinizle ilgili bilgileri otomatik y\u00f6ntemlerle toplar\u0131z. Bunlara ek olarak, cihazlardaki Ticari Hizmetleri ve Samsung ve \u00fc\u00e7\u00fcnc\u00fc taraf uygulamalar\u0131 ve hizmetlerini kullan\u0131m\u0131n\u0131z (\u00f6r. cihaz\u0131n\u0131zdaki uygulamalar, cihaz\u0131n\u0131zda \u00e7alan m\u00fczik, ziyaret etti\u011finiz web siteleri ve yapt\u0131\u011f\u0131n\u0131z aramalar) dahil olmak \u00fczere Ticari Hizmetlerin etkinle\u015ftirildi\u011fi cihazlar\u0131n\u0131z\u0131 nas\u0131l, ne zaman ve ne kadar s\u00fcreli\u011fine kulland\u0131\u011f\u0131n\u0131zla ilgili bilgileri de toplayabiliriz.\n\nTicari Hizmetler arac\u0131l\u0131\u011f\u0131yla, zaman i\u00e7inde web siteleri ve ba\u011fl\u0131 cihazlarda ve \u00fc\u00e7\u00fcnc\u00fc taraf web siteleri, cihazlar, uygulamalar ve di\u011fer \u00e7evrimi\u00e7i \u00f6zellik ve hizmetlerdeki \u00e7evrimi\u00e7i faaliyetlerinizle ilgili ki\u015fisel bilgilerinizi toplar\u0131z. Ticari Hizmetler \u00fczerinde Google Analytics'in hizmetleri gibi \u00fc\u00e7\u00fcnc\u00fc taraf analiz hizmetlerini kullanabiliriz. Bu analiz hizmetlerini y\u00f6neten hizmet sa\u011flay\u0131c\u0131lar Ticari Hizmetler kullan\u0131m\u0131n\u0131z\u0131 analiz etmemize ve Ticari Hizmetleri iyile\u015ftirmemize yard\u0131mc\u0131 olur. Toplad\u0131\u011f\u0131m\u0131z bilgiler bu sa\u011flay\u0131c\u0131lara ve bilgileri Ticari Hizmetler kullan\u0131m\u0131n\u0131 de\u011ferlendirmek, Ticari Hizmetleri y\u00f6netmeye yard\u0131mc\u0131 olmak ve teknik sorunlar\u0131 tespit etmek gibi ama\u00e7lar i\u00e7in kullanan ilgili di\u011fer \u00fc\u00e7\u00fcnc\u00fc taraflara a\u00e7\u0131klanabilir veya do\u011frudan onlar taraf\u0131ndan toplanabilir. Google Analytics hakk\u0131nda daha fazla bilgi edinmek i\u00e7in \u015fu adresleri ziyaret edebilirsiniz: <http://www.google.com/analytics/learn/privacy.html> ve <https://www.google.com/policies/privacy/partners/>.\n\n**Bilgilerinizi nas\u0131l kullan\u0131yoruz?**\n\nToplad\u0131\u011f\u0131m\u0131z bilgileri a\u015fa\u011f\u0131daki ama\u00e7larla kullanabiliriz:\n\n* + talep etti\u011finiz (veya i\u015fvereninizin talep etti\u011fi) \u00fcr\u00fcn ve hizmetleri sa\u011flamak ve sizi ya da cihaz\u0131n\u0131z\u0131 kaydetmek veya kimlik do\u011frulamas\u0131n\u0131 yapmak;\n  + sorular\u0131n\u0131z\u0131 veya bilgi taleplerinizi yan\u0131tlamak;\n  + \u015firketinizin sat\u0131n alma ge\u00e7mi\u015fini ve hizmet kayd\u0131 ile di\u011fer ilgili bilgilerini dikkate alan daha iyi ve daha \u00f6zelle\u015ftirilmi\u015f \u00fcr\u00fcnler ve hizmetler sunmak;\n  + ge\u00e7erli yasalar gerektirdi\u011finde ayr\u0131 olarak verdi\u011finiz izninize tabi \u015fekilde, sizi yeni \u00fcr\u00fcn ve hizmetler konusunda bilgilendirmek;\n  + pazar, m\u00fc\u015fteri, \u00fcr\u00fcn ve hizmetlerimizin de\u011ferlendirilmesi ve analizi (\u00fcr\u00fcn ve hizmetlerimiz hakk\u0131nda fikirlerinizin sorulmas\u0131 ve m\u00fc\u015fteri anketleri d\u00fczenlenmesi dahil);\n  + bunlar\u0131 iyile\u015ftirebilmemiz ve yeni ve \u00fcr\u00fcn hizmetler geli\u015ftirebilmemiz i\u00e7in \u015firketlerin Ticari Hizmetleri kullanma \u015fekillerini anlamak;\n  + bak\u0131m hizmetleri sa\u011flamak ve Ticari Hizmetlere ili\u015fkin yeterli d\u00fczeyde g\u00fcvenli\u011fi muhafaza etmek;\n  + Samsung'un veya ilgili i\u015ftiraklerimiz, i\u015f ortaklar\u0131m\u0131z, \u00e7al\u0131\u015fanlar\u0131m\u0131z ya da m\u00fc\u015fterilerimizin haklar\u0131n\u0131, varl\u0131klar\u0131n\u0131 veya g\u00fcvenli\u011fini korumak: \u00f6rne\u011fin, yasal i\u015flemler, \u015firket i\u00e7i soru\u015fturmalar veya yetkili kurumlar\u0131n soru\u015fturmalar\u0131nda;\n  + ge\u00e7erli yasalar\u0131n gerektirdi\u011fi veya bilgileriniz topland\u0131\u011f\u0131 s\u0131rada a\u00e7\u0131kland\u0131\u011f\u0131 \u015fekilde ayr\u0131 olarak verdi\u011finiz izninize tabi \u015fekilde;\n  + sizinle Samsung Plus sertifikasyonu hakk\u0131nda ileti\u015fime ge\u00e7mek ve size bildirimler, i\u00e7erikler, uyar\u0131lar, teklifler, promosyonlar, pazarlama materyalleri ve di\u011fer ileti\u015fimleri sa\u011flamak.\n\nTicari Hizmetlerimiz, cihazlar\u0131m\u0131z veya di\u011fer kaynaklar\u0131m\u0131zdan sizinle ilgili toplad\u0131\u011f\u0131m\u0131z bilgileri size daha iyi bir deneyim sunmak i\u00e7in kullan\u0131r ve birle\u015ftiririz. \u00d6rne\u011fin, Samsung Hesap ayr\u0131nt\u0131lar\u0131n\u0131za yaln\u0131zca kay\u0131tl\u0131 oldu\u011funuz Ticari Hizmetlerde de\u011fil Samsung hesaplar\u0131n\u0131 kullanan di\u011fer hizmetlerde de eri\u015febilirsiniz. Ayr\u0131ca sa\u011flam\u0131\u015f oldu\u011funuz bilgileri, size sevebilece\u011finiz veya ki\u015fiselle\u015ftirmi\u015f oldu\u011funuz i\u00e7erikler sunmak i\u00e7in do\u011frudan veya yukar\u0131da a\u00e7\u0131klanan di\u011fer kaynaklar arac\u0131l\u0131\u011f\u0131yla kullan\u0131r\u0131z.\n\nSamsung ki\u015fisel bilgileri yukar\u0131da a\u00e7\u0131klanan ama\u00e7larla i\u015fler. Samsung'un ki\u015fisel bilgileri i\u015flemeye y\u00f6nelik yasal dayana\u011f\u0131, a\u015fa\u011f\u0131daki i\u015flemeleri i\u00e7erir:\n\nKi\u015fisel verileriniz ilgili hizmetin/platformun kullan\u0131m\u0131 ile s\u0131n\u0131rl\u0131 olmak \u00fczere; y\u00fcr\u00fcrl\u00fckteki mevzuata ve Ki\u015fisel Verilerin Korunmas\u0131 Kanununa uygun olarak; otomatik veya otomatik olmayan y\u00f6ntemlerle;\n\n* memnuniyetinizi, kullan\u0131m al\u0131\u015fkanl\u0131klar\u0131n\u0131z\u0131 ve ihtiya\u00e7lar\u0131n\u0131z\u0131 temel alarak \u00fcr\u00fcnlerimizi ve hizmetlerimizi \u00f6zelle\u015ftirmek, sunmak ve di\u011fer sat\u0131\u015f ve pazarlama faaliyetlerini ger\u00e7ekle\u015ftirmek ama\u00e7lar\u0131yla size ticari elektronik mesajlar iletmemize y\u00f6nelik a\u00e7\u0131k onay\u0131n\u0131za dayanarak;\n* KVKK'n\u0131n 5. maddesinin 2. f\u0131kras\u0131n\u0131n c) \u201cBir s\u00f6zle\u015fmenin kurulmas\u0131 veya ifas\u0131yla do\u011frudan do\u011fruya ilgili olmas\u0131 kayd\u0131yla, s\u00f6zle\u015fmenin taraflar\u0131na ait ki\u015fisel verilerin i\u015flenmesinin gerekli olmas\u0131\u201d ko\u015fulunu belirten bendine ve buna dayanarak f) \u201c\u0130lgili ki\u015finin temel hak ve \u00f6zg\u00fcrl\u00fcklerine zarar vermemek kayd\u0131yla, veri sorumlusunun me\u015fru menfaatleri i\u00e7in veri i\u015flenmesinin zorunlu olmas\u0131\u201d ko\u015fulunu belirten bendine dayanarak:\n* \u201cmemnuniyetinizi, kullan\u0131m al\u0131\u015fkanl\u0131klar\u0131n\u0131z\u0131 ve ihtiya\u00e7lar\u0131n\u0131z\u0131 temel alarak \u00fcr\u00fcnlerimizi ve hizmetlerimizi \u00f6zelle\u015ftirmek, sunmak ve di\u011fer sat\u0131\u015f ve pazarlama faaliyetlerini ger\u00e7ekle\u015ftirmek ama\u00e7lar\u0131yla size ticari elektronik mesajlar iletmek\u201d hari\u00e7 olmak \u00fczere yukar\u0131da belirtilen t\u00fcm bilgi toplama ama\u00e7lar\u0131 i\u00e7in;\n\ni\u015flenmektedir ve mevzuattan kaynaklanan y\u00fck\u00fcml\u00fcl\u00fcklerimiz ve \u015firket politikalar\u0131m\u0131z do\u011frultusunda g\u00fcncellenebilir.\n\nKi\u015fisel verileriniz, i\u015flendikleri ama\u00e7 ortadan kalk\u0131ncaya kadar makul bir s\u00fcre boyunca veya ilgili mevzuatta \u00f6ng\u00f6r\u00fclen yasal s\u00fcrenin sonuna kadar ve her hal\u00fckarda zaman a\u015f\u0131m\u0131 s\u00fcresi doluncaya kadar saklanacakt\u0131r.\n\n**Bilgilerinizi kimlere a\u00e7\u0131kl\u0131yoruz?**\n\nKi\u015fisel veri aktar\u0131mlar\u0131na ili\u015fkin usul ve esaslar KVKK'n\u0131n 8. ve 9. maddelerinde d\u00fczenlenmi\u015ftir ve veri sahibinin ki\u015fisel verileri T\u00fcrkiye i\u00e7indeki ve/veya yurt d\u0131\u015f\u0131ndaki \u00fc\u00e7\u00fcnc\u00fc taraflara aktar\u0131labilir.\n\nBilgilerinizi i\u015fletmemiz i\u00e7inde dahili olarak, ancak yaln\u0131zca Hizmetlerin daha fazla sa\u011flanmas\u0131 veya taleplerinizle ilgili yard\u0131mc\u0131 olmak i\u00e7in buna ihtiyac\u0131 olan ki\u015filere a\u00e7\u0131klar\u0131z.\n\nBilgilerinizi ayr\u0131ca, yaln\u0131zca Ticari Hizmetleri sa\u011flamak i\u00e7in gerekli oldu\u011fu \u00f6l\u00e7\u00fcde a\u015fa\u011f\u0131daki kurulu\u015flara a\u00e7\u0131klar\u0131z:\n\n\u2022 \u0130\u015ftirakler: Denetledi\u011fimiz veya sahibi oldu\u011fumuz di\u011fer Samsung Electronics Group \u015firketleri.\n\n\u2022 \u0130\u015f Ortaklar\u0131: Size Ticari Hizmetleri sunmak i\u00e7in birlikte \u00e7al\u0131\u015ft\u0131\u011f\u0131m\u0131z ortaklar. Bu i\u015f ortaklar\u0131 ki\u015fisel bilgilerinizi kontrol eder ve y\u00f6netir.\n\n\u2022 Hizmet Sa\u011flay\u0131c\u0131lar: Onar\u0131m, m\u00fc\u015fteri ileti\u015fim merkezleri, m\u00fc\u015fteri hizmetleri faaliyetleri, reklamc\u0131l\u0131k (web sitelerimizde, \u00fc\u00e7\u00fcnc\u00fc taraf web sitelerinde veya \u00e7evrimi\u00e7i platformlarda \u00f6zelle\u015ftirilmi\u015f reklamlar), m\u00fc\u015fteri memnuniyeti anketi yapma veya faturaland\u0131rma konular\u0131nda yard\u0131m ald\u0131\u011f\u0131m\u0131z ya da bizim ad\u0131m\u0131za e-posta g\u00f6nderen \u015firketler gibi bizim i\u00e7in veya bizim ad\u0131m\u0131za hizmet sa\u011flayan \u00f6zenli bir \u015fekilde se\u00e7ilmi\u015f \u015firketler. Bu sa\u011flay\u0131c\u0131lar da bilgilerinizi korumay\u0131 ama\u00e7lamaktad\u0131r.\n\n\u2022 Yasa gerektirdi\u011finde veya i\u015fimizi korumak i\u00e7in gerekti\u011finde di\u011fer taraflar: \u00d6rne\u011fin, yasa, yasal s\u00fcre\u00e7 veya kamu makamlar\u0131ndan gelen bir mahkeme emri bilgilerinizin a\u00e7\u0131klanmas\u0131n\u0131 gerektirebilir. Bunlar ayr\u0131ca, yasalar\u0131n uygulanmas\u0131, ulusal g\u00fcvenlik, ter\u00f6rle m\u00fccadele veya kamu g\u00fcvenli\u011fi ile ilgili di\u011fer konularda bilgilerinizi bizden isteyebilirler.\n\n\u2022 Kurumsal i\u015flemlerle ba\u011flant\u0131l\u0131 di\u011fer taraflar: Bilgilerinizi bir \u015firket birle\u015fmesi veya devri, sat\u0131n alma ya da sat\u0131\u015f kapsam\u0131nda veya iflas durumunda \u00fc\u00e7\u00fcnc\u00fc bir tarafa a\u00e7\u0131klayabiliriz.\n\n\u2022 Sizin izninizle veya sizin y\u00f6nlendirmenizle di\u011fer taraflar: Bu KVKK Ayd\u0131nlatma Metni'nde belirtilen a\u00e7\u0131klamalara ek olarak, bu t\u00fcr bir payla\u015f\u0131ma ayr\u0131ca izin verdi\u011finizde veya bunu talep etti\u011finizde, sizinle ilgili bilgileri \u00fc\u00e7\u00fcnc\u00fc taraflarla payla\u015fabiliriz.\n\nBir web sitesi, mobil uygulama veya b\u00fclten panolar\u0131 gibi, Ticari Hizmetlerin ba\u015fka kullan\u0131c\u0131lar\u0131n\u0131n g\u00f6r\u00fcnt\u00fcleyebilece\u011fi di\u011fer uygulama hizmetlerinin herkese a\u00e7\u0131k alanlar\u0131nda yapt\u0131\u011f\u0131n\u0131z g\u00f6nderiler. Ticari Hizmetlerin di\u011fer kullan\u0131c\u0131lar\u0131n\u0131n bu bilgileri nas\u0131l kulland\u0131\u011f\u0131n\u0131 denetlemeyiz ve bundan sorumlu olmay\u0131z. \u00d6rne\u011fin, herkese a\u00e7\u0131k alanlara g\u00f6nderdi\u011finiz ki\u015fisel bilgiler size istenmeyen mesajlar g\u00f6ndermek i\u00e7in veya ba\u015fka ama\u00e7lara y\u00f6nelik olarak toplanabilir ya da kullanabilir.\n\n**Bilgilerinizi nas\u0131l g\u00fcvende tutuyoruz?**\n\nVerilerin korunmas\u0131n\u0131 ciddiye al\u0131yoruz. Toplad\u0131\u011f\u0131m\u0131z bilgileri g\u00fcvende tutmak i\u00e7in fiziksel ve teknik koruma \u00f6nlemleri ald\u0131k. Ancak bilgilerinizi korumak \u00fczere makul ad\u0131mlar\u0131 atm\u0131\u015f olmam\u0131za ra\u011fmen hi\u00e7bir web sitesi, internet i\u015flemi, bilgisayar sistemi veya kablosuz ba\u011flant\u0131n\u0131n tamamen g\u00fcvenli olmad\u0131\u011f\u0131n\u0131 l\u00fctfen unutmay\u0131n.\n\n**Verilerinizi nereye g\u00f6nderiyoruz?**\n\nTicari Hizmetleri kullan\u0131m\u0131n\u0131z veya buna kat\u0131l\u0131m\u0131n\u0131z, bu KVKK Ayd\u0131nlatma Metni'ne uygun \u015fekilde, bilgilerinizin bulundu\u011funuz \u00fclkenin d\u0131\u015f\u0131na aktar\u0131lmas\u0131n\u0131, depolanmas\u0131n\u0131 veya i\u015flenmesini i\u00e7erebilir. Bu \u00fclkeler s\u0131n\u0131rlama olmaks\u0131z\u0131n G\u00fcney Kore, Amerika Birle\u015fik Devletleri ve Birle\u015fik Krall\u0131k'\u0131 i\u00e7erir.\n\n**KVKK kapsam\u0131ndaki haklar\u0131n\u0131z nelerdir?**\n\nKVKK'n\u0131n 11. maddesi uyar\u0131nca, ki\u015fisel verilerinizle ilgili olarak a\u015fa\u011f\u0131daki konularda Samsung'a ba\u015fvurabilir ve talepte bulunabilirsiniz:\n\n1. Ki\u015fisel verilerinizin i\u015flenip i\u015flenmedi\u011fini \u00f6\u011frenme,\n2. Ki\u015fisel verileriniz i\u015fleniyorsa prosed\u00fcre ili\u015fkin bilgi edinme,\n3. Ki\u015fisel verilerinizin i\u015flenme amac\u0131n\u0131 ve bunlar\u0131n s\u00f6z konusu amaca uygun olarak kullan\u0131l\u0131p kullan\u0131lmad\u0131\u011f\u0131n\u0131 \u00f6\u011frenme,\n4. Ki\u015fisel verilerinizin T\u00fcrkiye i\u00e7inde veya yurt d\u0131\u015f\u0131nda aktar\u0131ld\u0131\u011f\u0131 \u00fc\u00e7\u00fcnc\u00fc taraflar hakk\u0131nda bilgi edinme,\n5. Ki\u015fisel verilerinizin eksik veya yanl\u0131\u015f \u015fekilde i\u015flenmi\u015f olmas\u0131 durumunda bunlar\u0131n d\u00fczeltilmesini talep etme ve bu ba\u011flamda yap\u0131lan d\u00fczeltmelerin ki\u015fisel verilerinizin aktar\u0131ld\u0131\u011f\u0131 \u00fc\u00e7\u00fcnc\u00fc taraflara bildirilmesini isteme,\n6. \u0130\u015flenme sebeplerinin ortadan kalkmas\u0131 durumunda ki\u015fisel verilerinizin silinmesini, imha edilmesini veya anonim hale getirilmesini talep etme ve s\u00f6z konusu silme, imha etme veya anonimle\u015ftirme prosed\u00fcr\u00fcn\u00fcn ki\u015fisel verilerinizin aktar\u0131ld\u0131\u011f\u0131 \u00fc\u00e7\u00fcnc\u00fc taraflara bildirilmesini isteme,\n7. \u0130\u015flenen ki\u015fisel verilerinizin yaln\u0131zca otomatik sistemler arac\u0131l\u0131\u011f\u0131yla analiz edilmesiyle sizin i\u00e7in zararl\u0131 bir sonucun ortaya \u00e7\u0131kmas\u0131na itiraz etme,\n8. Ki\u015fisel verilerinizin kanuna ayk\u0131r\u0131 olarak i\u015flenmesiyle olu\u015fan zarar\u0131n\u0131z\u0131n tazmin edilmesini talep etme.\n\nSamsung veya Veri Sorumlusu Temsilcimiz veri sahibi taleplerini https://www.samsung.com/tr/info/kvkk/ adresinde bulunan \u201cSamsung Electronics Co., Ltd. Veri Sahibi Ba\u015fvuru Formu\u201d arac\u0131l\u0131\u011f\u0131yla alacak ve de\u011ferlendirecektir. Samsung veya Veri Sorumlusu Temsilcimiz KVKK'n\u0131n 13. maddesi uyar\u0131nca, talebin niteli\u011fine g\u00f6re ve en ge\u00e7 30 (otuz) g\u00fcn i\u00e7inde ba\u015fvurunuzu \u00fccretsiz olarak sonu\u00e7land\u0131racakt\u0131r. Talebinizin reddedilmesi durumunda, gerek\u00e7eleriyle birlikte ret nedenleri size yaz\u0131l\u0131 olarak veya elektronik ortamda bildirilir.\n\nBununla birlikte, ki\u015fisel bilgilerinizin silinmesinin talep edilmesi Ticari Hizmetlere eri\u015fimin kaybedilmesiyle de sonu\u00e7lanabilir.\n\nKi\u015fisel bilgilerinizin silinmesini istemeniz durumunda, Ticari Hizmetlere eri\u015femeyece\u011finizi veya bunlar\u0131 kullanmayaca\u011f\u0131n\u0131z\u0131 ve ge\u00e7erli yasaya uygun olarak, kal\u0131nt\u0131 ki\u015fisel bilgilerin bir s\u00fcre Samsung'un kay\u0131tlar\u0131nda ve ar\u015fivlerinde kalmaya devam edebilece\u011fini, ancak Samsung'un bu bilgileri ticari ama\u00e7larla kullanmayaca\u011f\u0131n\u0131 kabul edersiniz. Samsung'un Samsung Kullan\u0131m Ko\u015fullar\u0131'n\u0131n veya di\u011fer ge\u00e7erli Samsung politikalar\u0131n\u0131n ya da ge\u00e7erli yasan\u0131n ihlali nedeniyle web sitesine eri\u015fiminizi ask\u0131ya alm\u0131\u015f, s\u0131n\u0131rland\u0131rm\u0131\u015f veya sonland\u0131rm\u0131\u015f olmas\u0131 durumunda; Samsung'un veya ilgili i\u015ftiraklerimiz, i\u015f ortaklar\u0131m\u0131z, \u00e7al\u0131\u015fanlar\u0131m\u0131z ya da m\u00fc\u015fterilerimizin haklar\u0131n\u0131, varl\u0131klar\u0131n\u0131 veya g\u00fcvenli\u011fini korumak i\u00e7in gerekli oldu\u011funda, silme iste\u011finize ra\u011fmen Samsung'un ki\u015fisel bilgilerinizi veya ilgili bir k\u0131sm\u0131n\u0131, veri tutma politikam\u0131za ve ge\u00e7erli yasalara uygun olarak, saklama hakk\u0131n\u0131n sakl\u0131 oldu\u011funu bilirsiniz.\n\n**Bilgilerinizi ne kadar s\u00fcre sakl\u0131yoruz?**\n\nKi\u015fisel bilgilerinizi topland\u0131\u011f\u0131 ama\u00e7 i\u00e7in gerekenden daha uzun s\u00fcre saklamay\u0131z. Bu, art\u0131k gerekli olmad\u0131\u011f\u0131nda bilgilerin imha edilece\u011fi veya sistemlerimizden silinece\u011fi anlam\u0131na gelir.\n\nHakk\u0131n\u0131zdaki bilgilerin a\u015fa\u011f\u0131daki mant\u0131k temelinde i\u015flenmesini ve tutulmas\u0131n\u0131 sa\u011flamak \u00fczere uygun ad\u0131mlar\u0131 atar\u0131z:\n\n1. En az size bir hizmet sa\u011flanmas\u0131 i\u00e7in bilgilerin kullan\u0131ld\u0131\u011f\u0131 s\u00fcrece;\n\n2. Yasa, bir s\u00f6zle\u015fme kapsam\u0131nda veya yasal y\u00fck\u00fcml\u00fcl\u00fcklerimize istinaden gerekli oldu\u011fu kadar;\n\n3. Uygun koruma \u00f6nlemlerine tabi olarak, yaln\u0131zca toplanma amac\u0131, i\u015flenme amac\u0131 i\u00e7in gerekli oldu\u011fu s\u00fcrece veya bir s\u00f6zle\u015fme, ge\u00e7erli yasa kapsam\u0131nda ya da istatistiksel ama\u00e7lar i\u00e7in gerekliyse daha uzun s\u00fcre.\n\n**Hangi \u00fc\u00e7\u00fcnc\u00fc taraf hizmetlerini kullan\u0131r\u0131z?**\n\nTicari Hizmetlerimiz denetimimiz d\u0131\u015f\u0131nda olan \u00fc\u00e7\u00fcnc\u00fc taraf web siteleri ve hizmetlere ba\u011flant\u0131 sa\u011flayabilir. Web siteleri veya di\u011fer hizmetler taraf\u0131ndan toplanan bilgilerinin g\u00fcvenli\u011fi ya da gizlili\u011finden sorumlu de\u011filiz. Kulland\u0131\u011f\u0131n\u0131z \u00fc\u00e7\u00fcnc\u00fc taraf web siteleri ve hizmetleri konusunda dikkatli olmal\u0131 ve bunlar\u0131n ilgili gizlilik bildirimlerini incelemelisiniz.\n\n**\u00c7erezler, \u0130\u015faret\u00e7iler ve Benzer Teknolojiler**\n\nBiz ve Ticari Hizmetlerimiz ile ilgili i\u00e7erik, reklam veya ba\u015fka i\u015flevler sunan baz\u0131 \u00fc\u00e7\u00fcnc\u00fc \u015fah\u0131slar Ticari Hizmetlerimizin baz\u0131 alanlar\u0131nda \u00e7erezleri, i\u015faret\u00e7ileri ve ba\u015fka teknolojileri kullanabilmektedir.\n\n*\u00c7erezler*\n\n\u00c7erezler, cihaz\u0131n\u0131zda bilgileri depolayan k\u00fc\u00e7\u00fck dosyalard\u0131r. \u00c7erezler, \u00e7erezi cihaz\u0131n\u0131za yerle\u015ftiren kurulu\u015fun farkl\u0131 internet sitelerinde, hizmetlerde, cihazlarda ve/veya taray\u0131c\u0131 oturumlar\u0131nda sizi tan\u0131mas\u0131n\u0131 sa\u011flamaktad\u0131r. \u00c7erezler pek \u00e7ok yararl\u0131 amaca hizmet etmektedir. \u00d6rne\u011fin:\n\n1. **Kesinlikle gerekli \u00e7erezler.** Web sitemizin y\u00fcr\u00fct\u00fclmesi i\u00e7in gerekli olan \u00e7erezlerdir. Bunlara \u00f6rne\u011fin web sitemizin g\u00fcvenli alanlar\u0131na giri\u015f yapman\u0131za olanak sa\u011flayan \u00e7erezler dahildir.\n2. **Analiz veya performans \u00e7erezleri.** Bu \u00e7erezler ziyaret\u00e7i say\u0131s\u0131n\u0131 tespit etmemize, saymam\u0131za ve ziyaret\u00e7ilerin web sitemizi kullan\u0131rken g\u00f6stermi\u015f oldu\u011fu davran\u0131\u015flar\u0131 g\u00f6rmemize olanak tan\u0131r. Bu, \u00f6rne\u011fin kullan\u0131c\u0131lar\u0131n arad\u0131klar\u0131 \u015feyi kolayca bulmas\u0131n\u0131 sa\u011flayarak web sitemizin \u00e7al\u0131\u015fma \u015feklini iyile\u015ftirmemize yard\u0131mc\u0131 olur.\n3. **\u0130\u015flevsellik \u00e7erezleri.** Bu \u00e7erezler web sitemize tekrar geldi\u011finizde sizi tan\u0131mak i\u00e7in kullan\u0131l\u0131r. Bu, i\u00e7eriklerimizi size g\u00f6re ki\u015fiselle\u015ftirmemize, sizi ad\u0131n\u0131zla kar\u015f\u0131lamam\u0131za ve tercihlerinizi hat\u0131rlamam\u0131za (\u00f6rne\u011fin, dil ve b\u00f6lge se\u00e7iminiz) olanak tan\u0131r.\n4. **Hedefleme \u00e7erezleri.** Bu \u00e7erezler web sitemize yapt\u0131\u011f\u0131n\u0131z ziyareti, ziyaret etti\u011finiz sayfalar\u0131 ve takip etti\u011finiz ba\u011flant\u0131lar\u0131 kaydeder. Bu bilgileri, web sitemizi ve web sitemizde g\u00f6sterdi\u011fimiz reklamlar\u0131 ilgi alanlar\u0131n\u0131za daha uygun hale getirmek i\u00e7in kullanaca\u011f\u0131z.\n\nTicari Hizmetlere eri\u015fmek i\u00e7in bir web taray\u0131c\u0131s\u0131n\u0131 kulland\u0131\u011f\u0131n\u0131zda taray\u0131c\u0131n\u0131z\u0131 t\u00fcm \u00e7erezleri kabul etmesi, t\u00fcm \u00e7erezleri reddetmesi veya bir \u00e7erez g\u00f6nderildi\u011finde size haber vermesi i\u00e7in yap\u0131land\u0131rabilirsiniz. Her taray\u0131c\u0131 farkl\u0131d\u0131r; bu y\u00fczden \u00e7erez tercihlerinizi nas\u0131l de\u011fi\u015ftirece\u011finiz hakk\u0131nda daha fazla bilgi i\u00e7in taray\u0131c\u0131n\u0131z\u0131n \u201cYard\u0131m\u201d men\u00fcs\u00fcne g\u00f6z at\u0131n. Cihaz\u0131n\u0131z\u0131n i\u015fletim sistemi, \u00e7erezler i\u00e7in ek kontroller i\u00e7erebilir.\n\nAncak baz\u0131 Ticari Hizmetlerin \u00e7erezleri kullanarak \u00e7al\u0131\u015fmak i\u00e7in tasarlanm\u0131\u015f olabilece\u011fine ve \u00e7erezleri devre d\u0131\u015f\u0131 b\u0131rakman\u0131z\u0131n Ticari Hizmetleri veya bunlar\u0131n baz\u0131 k\u0131s\u0131mlar\u0131n\u0131 kullanamaman\u0131za yol a\u00e7abilece\u011fine l\u00fctfen dikkat edin.\n\n*Di\u011fer Yerel Saklama*\n\nBaz\u0131 \u00fc\u00e7\u00fcnc\u00fc \u015fah\u0131slarla birlikte Yerel Payla\u015f\u0131ml\u0131 Nesneler (\u201cFlash \u00e7erezler\u201d olarak da adland\u0131r\u0131lmaktad\u0131r) ve HTML5 yerel depolama gibi ba\u015fka t\u00fcrlerdeki yerel depolama teknolojilerini Ticari Hizmetlerimizle ba\u011flant\u0131l\u0131 olarak kullanabiliriz. Bu teknolojiler, cihaz\u0131n\u0131za kaydedilmeleri ve faaliyetleriniz ile tercihleriniz hakk\u0131ndaki baz\u0131 bilgileri depolamakta kullan\u0131labilmeleri a\u00e7\u0131s\u0131ndan yukar\u0131da a\u00e7\u0131klanan \u00e7erezlere benzerdir. Ancak bu teknolojiler standart \u00e7erezlere g\u00f6re cihaz\u0131n\u0131z\u0131n farkl\u0131 k\u0131s\u0131mlar\u0131n\u0131 kullanabilirler ve bu y\u00fczden standart taray\u0131c\u0131 ara\u00e7lar\u0131n\u0131 ve ayarlar\u0131n\u0131 kullanarak bunlar\u0131 y\u00f6netemeyebilirsiniz. Flash \u00e7erezlerde bulunan bilgilerin silinmesi ve Flash \u00e7erezlerin devre d\u0131\u015f\u0131 b\u0131rak\u0131lmas\u0131 hakk\u0131nda bilgi i\u00e7in l\u00fctfen [buraya](http://helpx.adobe.com/flash-player/kb/disable-local-shared-objects-flash.html) t\u0131klay\u0131n.\n\n*\u0130\u015faret\u00e7iler*\n\nBaz\u0131 \u00fc\u00e7\u00fcnc\u00fc \u015fah\u0131slarla birlikte, cihaz\u0131n\u0131zdan bir sunucuya bilgileri ileten, i\u015faret\u00e7iler (yani \u201cpikseller\u201d) ad\u0131ndaki teknolojileri de kullanabiliriz. \u0130\u015faret\u00e7iler \u00e7evrimi\u00e7i i\u00e7eri\u011fe, videolara ve e-postalara g\u00f6m\u00fclebilir ve bir sunucunun cihaz\u0131n\u0131zdan baz\u0131 t\u00fcrlerdeki bilgileri okumas\u0131n\u0131 sa\u011flayabilir; b\u00f6ylece belirli bir i\u00e7eri\u011fi ne zaman g\u00f6r\u00fcnt\u00fcledi\u011finizi veya belirli bir e-posta mesaj\u0131n\u0131 ne zaman okudu\u011funuzu \u00f6\u011frenerek hem i\u015faret\u00e7iyi g\u00f6r\u00fcnt\u00fcledi\u011finiz tarih ve saati hem de cihaz\u0131n\u0131z\u0131n IP adresini tespit edebilir. Biz ve baz\u0131 \u00fc\u00e7\u00fcnc\u00fc taraflar, Ticari Hizmetlerimizin kullan\u0131m\u0131n\u0131 analiz etmek ve (\u00e7erezlerle ba\u011flant\u0131l\u0131 olarak) sizi daha \u00e7ok ilgilendiren i\u00e7erik ve reklamlar sunmak da dahil olmak \u00fczere \u00e7e\u015fitli ama\u00e7larla i\u015faret\u00e7ileri kullanmaktad\u0131r.\n\n**Tercihleriniz**\n\nSize hakk\u0131n\u0131zda toplad\u0131\u011f\u0131m\u0131z ki\u015fisel bilgilerle ilgili baz\u0131 se\u00e7enekler sunar\u0131z.\n\nTicari Hizmetler, \u00fcr\u00fcnler, hizmetler ve promosyonlarla ilgili belirli bilgilerin ve ileti\u015fimlerin toplanmas\u0131, silinmesi ve payla\u015f\u0131lmas\u0131yla ilgili se\u00e7enekler sunabilir.Ticari Hizmetleri kullan\u0131rken faydalanabilece\u011finiz se\u00e7enekleri \u00f6\u011frenmek i\u00e7in Ticari Hizmetler ayarlar\u0131na eri\u015febilirsiniz. Ticari Hizmetlerin belirli bilgileri toplamas\u0131na, depolanmas\u0131na veya payla\u015fmas\u0131na izin vermezseniz Ticari Hizmetler arac\u0131l\u0131\u011f\u0131yla sunulan t\u00fcm \u00f6zellikleri kullanamayabilirsiniz.\n\nSe\u00e7eneklerinizi belirlemek i\u00e7in l\u00fctfen bize bu Gizlilik Politikas\u0131'n\u0131n **Bize Ula\u015f\u0131n** b\u00f6l\u00fcm\u00fcnde belirtildi\u011fi \u015fekilde ula\u015f\u0131n.\n\n**Bize Ula\u015f\u0131n**\n\nTercihlerinizi g\u00fcncellemek, bilgilerinizi d\u00fczeltmek, bir talep g\u00f6ndermek veya bize soru sormak i\u00e7in bizimle ileti\u015fime ge\u00e7ebilirsiniz.\n\nBize a\u015fa\u011f\u0131daki adreslerden ula\u015fabilirsiniz:\n\nVeri Sorumlusu\n\nSamsung Electronics Co., Ltd.\n\n129, Samsung-ro, Yeongtong-gu,\n\nSuwon-si, Gyeonggi-do 16677, Republic of Korea\n\nVeri Sorumlusu Temsilcisi\n\nSamsung Electronics Istanbul Pazarlama ve Ticaret Ltd. \u015eti.\u201d\n\nDefterdar Mah. Otak\u00e7\u0131lar Cad. Sinpa\u015f Flatofis Apt.No.78/46 Ey\u00fcpsultan\n\n"
}