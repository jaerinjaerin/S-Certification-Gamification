{
    "contents": "\n\n**Politica de confiden\u021bialitate Samsung Plus**\n\n\u00cen vigoare din: 1 ianuarie 2025\n\nSamsung Electronics Co., Ltd. (Operator de date) (\u201e**Samsung**\u201d) \u00een\u021belege importan\u021ba confiden\u021bialit\u0103\u021bii pentru clien\u021bii no\u0219ti, pentru angaja\u021bii \u0219i partenerii no\u0219tri \u0219i ne str\u0103duim s\u0103 fim c\u00e2t mai transparen\u021bi \u00een privin\u021ba modului \u00een care colect\u0103m, utiliz\u0103m, divulg\u0103m, transfer\u0103m \u0219i stoc\u0103m informa\u021biile dvs. Prezenta Politic\u0103 de confiden\u021bialitate furnizeaz\u0103 o prezentare general\u0103 asupra practicilor noastre de informare privind informa\u021biile cu caracter personal colectate prin **Samsung Plus** (\u201e**Serviciile de afaceri**\u201d).\n\nPrezenta Politic\u0103 de confiden\u021bialitate poate fi actualizat\u0103 periodic pentru a reflecta modific\u0103rile practicilor noastre privind informa\u021biile cu caracter personal \u00een leg\u0103tur\u0103 cu Serviciile de afaceri sau cu modific\u0103rile legisla\u021biei aplicabile. Vom indica \u00een partea de sus a prezentei Politici de confiden\u021bialitate cea mai recent\u0103 actualizare a acesteia. Dac\u0103 actualiz\u0103m Politica de confiden\u021bialitate, v\u0103 vom informa \u00een prealabil referitor la modific\u0103rile pe care le consider\u0103m importante, pun\u00e2nd o notificare pe Serviciile de afaceri sau prin trimiterea unui e-mail, dup\u0103 caz.\n\n**Ce informa\u021bii colect\u0103m?**\n\nVom colecta diverse tipuri de informa\u021bii cu caracter personal \u00een leg\u0103tur\u0103 cu Serviciile de afaceri.\n\nDe exemplu:\n\n* Vom colecta informa\u021bii cu caracter personal pe care le furniza\u021bi prin intermediul interac\u021biunilor cu Serviciile de afaceri, de ex., numele, adresa, adresa de e-mail \u0219i informa\u021biile de contact, titlul \u0219i func\u021bia locului de munc\u0103, compania, limba, informa\u021bii de \u00eenregistrare, interac\u021biuni tactile \u0219i alte tipuri de intr\u0103ri, precum \u0219i orice alte comunic\u0103ri pe care le transmite\u021bi sau le livra\u021bi c\u0103tre noi sau pe care le \u00eemp\u0103rt\u0103\u0219i\u021bi cu clien\u021bii no\u0219tri;\n* Vom colecta date despre cum folosi\u021bi Serviciile de afaceri, inclusiv ora \u0219i durata c\u00e2t \u00eel folosi\u021bi; informa\u021bii stocate \u00een modulele cookie pe care le salv\u0103m \u00een dispozitivul dvs. \u0219i informa\u021bii despre set\u0103rile dispozitivului dvs.;\n* De asemenea, e posibil s\u0103 primim informa\u021bii cu caracter personal despre dvs. de la angajatorul dvs., de la furnizorul de servicii sau de la surse disponibile public \u0219i comercial (\u00een m\u0103sura permis\u0103 de lege), pe care le putem combina cu alte informa\u021bii pe care le primim de la sau despre dvs. (\u00een m\u0103sura permis\u0103 de lege, \u00een caz contrar, cu consim\u021b\u0103m\u00e2ntul dvs. separat).\n* De asemenea, putem ob\u021bine alte informa\u021bii legate de utilizarea de c\u0103tre dvs. a Serviciilor de afaceri, inclusiv informa\u021bii (de ex., informa\u021bii legate de aplica\u021biile pe care le utiliza\u021bi, fotografii, intr\u0103ri \u00een calendar \u0219i con\u021binut \u0219i date din alte aplica\u021bii, site-uri web \u0219i servicii Samsung \u0219i ter\u021be) pe care le primim de la aplica\u021bii \u0219i servicii Samsung \u0219i ter\u021be care sunt accesate sau utilizate de Serviciile de afaceri pentru a v\u0103 furniza Serviciile.\n* Colect\u0103m informa\u021bii prin mijloace automate despre dispozitivele dvs. pe care sunt activate Serviciile de afaceri, precum modelul dispozitivului, versiuni de sistem de operare, configura\u021bii \u0219i set\u0103ri ale dispozitivului, adrese IP \u0219i identificatori ai dispozitivului \u0219i al\u021bi identificatori unici. \u00cen plus, putem ob\u021bine informa\u021bii despre modul, momentul \u0219i durata utiliz\u0103rii de c\u0103tre dvs. a dispozitivelor pe care sunt activate Serviciile de afaceri, inclusiv despre utilizarea de c\u0103tre dvs. a Serviciilor de afaceri \u0219i a aplica\u021biilor \u0219i serviciilor Samsung \u0219i ale ter\u021bilor pe dispozitive (precum o list\u0103 a aplica\u021biilor de pe dispozitive, muzica redat\u0103 pe dispozitive, site-urile web pe care le accesa\u021bi \u0219i c\u0103ut\u0103rile efectuate)\n\nPrin intermediul Serviciilor de afaceri, colect\u0103m informa\u021bii cu caracter personal despre activit\u0103\u021bile dvs. online pe site-uri web \u0219i pe dispozitivele conectate pe parcursul timpului \u0219i pe site-uri web, dispozitive, aplica\u021bii ter\u021be, precum \u0219i despre alte caracteristici \u0219i servicii online. Putem utiliza servicii de analiz\u0103 ter\u021be pentru Serviciile de afaceri, de ex., cele furnizate de Google Analytics. Furnizorii de servicii care administreaz\u0103 aceste servicii de analiz\u0103 ne ajut\u0103 s\u0103 analiz\u0103m utilizarea de c\u0103tre dvs. a Serviciilor de afaceri \u0219i s\u0103 le \u00eembun\u0103t\u0103\u021bim. Informa\u021biile pe care le ob\u021binem pot fi divulgate c\u0103tre sau colectate direct de ace\u0219ti furnizori \u0219i al\u021bi ter\u021bi relevan\u021bi care utilizeaz\u0103 informa\u021biile, de exemplu, pentru a evalua utilizarea Serviciilor de afaceri, pentru a contribui la administrarea Serviciilor de afaceri \u0219i pentru a diagnostica problemele tehnice. Pentru a afla mai multe despre Google Analytics, vizita\u021bi <http://www.google.com/analytics/learn/privacy.html> \u0219i <https://www.google.com/policies/privacy/partners/>.\n\nPute\u021bi alege s\u0103 nu ne furniza\u021bi anumite tipuri de informa\u021bii, de ex., numele de utilizator \u0219i adresa de e-mail. \u00cen anumite cazuri, acest lucru v\u0103 poate limita abilitatea de a utiliza Serviciile de afaceri. Vom depune toate eforturile pentru a v\u0103 explica aceste limit\u0103ri \u00een momentul \u00een care v\u0103 cerem informa\u021bii cu caracter personal, pentru ca dvs. s\u0103 pute\u021bi lua o decizie informat\u0103.\n\n**Cum folosim informa\u021biile despre dvs.?**\n\nPutem folosi informa\u021biile colectate \u00een urm\u0103toarele scopuri:\n\n* + pentru a furniza produse \u0219i servicii pe care dvs. (sau angajatorul dvs.) le-a\u021bi solicitat \u0219i pentru a v\u0103 \u00eenregistra sau autentifica pe dvs. sau pe dispozitivul dvs.;\n  + pentru a r\u0103spunde la \u00eentreb\u0103rile sau la solicit\u0103rile dvs. de informa\u021bii;\n  + pentru a oferi produse \u0219i servicii mai bune \u0219i mai personalizate care iau \u00een considerare istoricul de achizi\u021bii \u0219i de servicii \u0219i alte informa\u021bii relevante ale companiei dvs.;\n  + pentru a v\u0103 informa despre noi produse \u0219i servicii, cu consim\u021b\u0103m\u00e2ntul dvs. separat acolo unde necesar conform legilor \u00een vigoare;\n  + pentru evaluarea \u0219i analiza pie\u021bei, clien\u021bilor, produselor \u0219i serviciilor noastre (inclusiv pentru a v\u0103 \u00eentreba ce p\u0103rere ave\u021bi despre produsele \u0219i serviciile noastre \u0219i pentru realizarea studiilor privind satisfac\u021bia clien\u021bilor);\n  + pentru a \u00een\u021belege modul \u00een care folosesc companiile Serviciile de afaceri, astfel \u00eenc\u00e2t s\u0103 le putem \u00eembun\u0103t\u0103\u021bi \u0219i s\u0103 putem dezvolta noi produse \u0219i servicii;\n  + pentru a oferi servicii de \u00eentre\u021binere \u0219i pentru a men\u021bine un nivel de securitate suficient al Serviciilor de afaceri;\n  + pentru a proteja drepturile, proprietatea sau siguran\u021ba companiei Samsung sau a afilia\u021bilor, partenerilor de afaceri, angaja\u021bilor sau clien\u021bilor s\u0103i, de exemplu, \u00een cadrul unor proceduri juridice, investiga\u021bii interne \u0219i investiga\u021bii realizate de autorit\u0103\u021bile competente;\n  + \u00een alte cazuri, cu consim\u021b\u0103m\u00e2ntul dvs. separat acolo unde e specificat de legea \u00een vigoare sau cum vi s-a descris la momentul colect\u0103rii informa\u021biilor dvs.;\n  + pentru a comunica cu dvs. cu privire la certificarea Serviciilor de afaceri \u0219i pentru a furniza notific\u0103ri, con\u021binut, alerte, oferte, promo\u021bii, materiale de marketing \u0219i alte comunic\u0103ri.\n\nUtiliz\u0103m \u0219i combin\u0103m informa\u021biile pe care le colect\u0103m despre dvs. din Serviciile noastre de afaceri, dispozitive \u0219i alte surse, pentru a v\u0103 furniza o experien\u021b\u0103 mai bun\u0103. De ex., v\u0103 pute\u021bi utiliza informa\u021biile din Samsung Account nu numai \u00een cadrul Serviciilor de afaceri la care v-a\u021bi \u00eenregistrat, dar \u0219i pentru alte servicii care folosesc conturi Samsung. De asemenea, utiliz\u0103m informa\u021biile pe care le furniza\u021bi direct sau prin alte surse, astfel cum este descris mai sus, pentru a v\u0103 furniza con\u021binut care ar putea fi apreciat de dvs. sau pe care l-a\u021bi personalizat.\n\nSamsung prelucreaz\u0103 informa\u021bii cu caracter personal \u00een scopurile descrise mai sus. Temeiul juridic al Samsung de a prelucra informa\u021bii cu caracter personal include prelucrarea:\n\n(i) Pentru a ne \u00eendeplini promisiunea fa\u021b\u0103 de dvs., de exemplu, prin furnizarea de Servicii de afaceri\n\n(\u00eendeplinirea obliga\u021biilor contractuale (RGPD art. 6 (1)(b));\n\n(ii) Pentru a ne promova interesele de afaceri (de exemplu, pentru a ne gestiona rela\u021bia cu dvs.) (interes legitim (RGPD art. 6 (1)(f));\n\n(iii) Pentru a respecta obliga\u021biile de reglementare legale \u0219i procesele legale (RGPD art. 6 (1)(c)); \u0219i\n\n(iv) Cu consim\u021b\u0103m\u00e2ntul dvs. (RGPD art. 6 (1)(a)).\n\n**Cui divulg\u0103m informa\u021biile dvs.?**\n\nVom divulga informa\u021biile dvs. la nivel intern, \u00een cadrul afacerii noastre \u0219i c\u0103tre urm\u0103toarele entit\u0103\u021bi, dar numai pentru scopurile de mai sus.\n\n\u2022 Afilia\u021bi: Alte companii din grupul Samsung Electronics pe care le control\u0103m sau de\u021binem.\n\n\u2022 Furnizori de servicii: Companii selectate cu aten\u021bie, care furnizeaz\u0103 servicii pentru sau \u00een numele nostru. Ace\u0219ti furnizori se angajeaz\u0103, de asemenea, s\u0103 v\u0103 protejeze informa\u021biile dvs.\n\n\u2022 Alte p\u0103r\u021bi, \u00een cazurile impuse de lege sau dac\u0103 este necesar pentru a ne proteja afacerea: De exemplu, poate fi necesar s\u0103 divulg\u0103m informa\u021biile dvs. prin lege, proces legal sau decizii judec\u0103tore\u0219ti de la autorit\u0103\u021bi guvernamentale. Acestea pot cere de la noi informa\u021biile dvs. \u00een scopul aplic\u0103rii legii, al securit\u0103\u021bii na\u021bionale, al antiterorismului sau al altor chestiuni legate de securitatea public\u0103.\n\n\u2022 Alte p\u0103r\u021bi, \u00een leg\u0103tur\u0103 cu tranzac\u021bii de afaceri: v\u0103 putem divulga informa\u021biile unui ter\u021b, ca parte a unei fuziuni sau a unui transfer, achizi\u021bii sau v\u00e2nz\u0103ri sau \u00een cazul unui faliment.\n\n\u2022 Alte p\u0103r\u021bi, cu consim\u021b\u0103m\u00e2ntul dvs. sau la \u00eendrumarea dvs.: Suplimentar fa\u021b\u0103 de divulg\u0103rile descrise \u00een prezenta Politic\u0103 de confiden\u021bialitate, putem partaja informa\u021bii despre dvs. cu ter\u021bi c\u00e2nd v\u0103 oferi\u021bi consim\u021b\u0103m\u00e2ntul separat sau solicita\u021bi o astfel de partajare.\n\nInforma\u021biile transmise \u00een zone publice ale unei pagini web, aplica\u021bii pentru dispozitive mobile sau alt serviciu online, cum ar fi forumurile, pot fi v\u0103zute de ceilal\u021bi utilizatori ai Serviciilor de afaceri. Nu control\u0103m \u0219i nu suntem responsabili de modul \u00een care al\u021bi utilizatori ai Serviciilor de afaceri ar putea folosi aceste informa\u021bii. De exemplu, informa\u021biile cu caracter personal pe care le transmite\u021bi \u00een zone publice pot fi colec\u021bionate \u0219i utilizate de alte persoane pentru a v\u0103 trimite mesaje nesolicitate \u0219i \u00een alte scopuri.\n\n**Cum p\u0103str\u0103m siguran\u021ba informa\u021biilor dvs.?**\n\nNoi lu\u0103m \u00een serios protec\u021bia datelor. Am implementat m\u0103suri de siguran\u021b\u0103 fizice \u0219i tehnice pentru a men\u021bine siguran\u021ba informa\u021biilor pe care le colect\u0103m. Cu toate acestea, v\u0103 inform\u0103m c\u0103 de\u0219i lu\u0103m m\u0103surile rezonabile pentru a v\u0103 proteja informa\u021biile, nicio pagin\u0103 web, nicio transmisiune pe Internet, niciun computer \u0219i nicio conexiune wireless nu sunt complet sigure.\n\n**Unde v\u0103 trimitem datele?**\n\nParticiparea dvs. la Serviciile de afaceri sau utilizarea de c\u0103tre dvs. a acestora poate implica transferul, stocarea \u0219i prelucrarea informa\u021biilor dvs. \u00een afara \u021b\u0103rii dvs. de reziden\u021b\u0103, \u00een conformitate cu prezenta politic\u0103. Aceste \u021b\u0103ri includ, f\u0103r\u0103 limitare, Republica Coreea, Statele Unite ale Americii. V\u0103 rug\u0103m s\u0103 lua\u021bi cuno\u0219tin\u021b\u0103 c\u0103 legile de protec\u021bie a datelor \u0219i alte legi ale \u021b\u0103rilor \u00een care pot fi transferate informa\u021biile dvs. pot s\u0103 nu fie la fel de cuprinz\u0103toare precum cele din \u021bara dvs. Vom lua m\u0103surile corespunz\u0103toare, \u00een conformitate cu legea aplicabil\u0103, pentru a ne asigura c\u0103 informa\u021biile dvs. cu caracter personal r\u0103m\u00e2n protejate. Aceste m\u0103suri includ utilizarea de Clauze contractuale standard pentru a asigura transferul \u00een siguran\u021b\u0103 al datelor \u00een afara SEE sau a Regatului Unit. Pentru mai multe informa\u021bii despre m\u0103surile de siguran\u021b\u0103 pe care le lu\u0103m pentru a asigura transferul legal al datelor dvs. \u00een \u021b\u0103ri din afara UE sau a Regatului Unit sau pentru a ob\u021bine o copie a acordurilor contractuale \u00een vigoare, v\u0103 rug\u0103m s\u0103 ne contacta\u021bi prin metodele eviden\u021biate \u00een sec\u021biunea **Contacta\u021bi-ne** din prezenta Politic\u0103 de confiden\u021bialitate.\n\n**Care sunt drepturile dvs.?**\n\nInforma\u021biile dvs. cu caracter personal v\u0103 apar\u021bin dvs. Ne pute\u021bi solicita s\u0103 furniz\u0103m detalii despre informa\u021biile colectate de noi \u0219i ne pute\u021bi solicita s\u0103 le \u0219tergem sau s\u0103 corect\u0103m orice inexactit\u0103\u021bi. De asemenea, ne pute\u021bi solicita s\u0103 restric\u021bion\u0103m sau s\u0103 limit\u0103m prelucrarea, partajarea sau transferul informa\u021biilor dvs. cu caracter personal, precum \u0219i s\u0103 v\u0103 furniz\u0103m informa\u021biile dvs. cu caracter personal pe care le-am colectat, pentru ca dvs. s\u0103 le pute\u021bi utiliza pentru propriile scopuri. Pentru a v\u0103 exercita drepturile, contacta\u021bi-ne prin metodele eviden\u021biate \u00een sec\u021biunea Contacta\u021bi-ne din prezenta Politic\u0103 de confiden\u021bialitate.\n\nCu toate acestea, solicitarea \u0219tergerii informa\u021biilor dvs. cu caracter personal poate conduce \u0219i la o pierdere a accesului la Serviciile de afaceri.\n\nDac\u0103 solicita\u021bi \u0219tergerea informa\u021biilor cu caracter personal, accepta\u021bi c\u0103 este posibil s\u0103 nu mai pute\u021bi accesa sau folosi Serviciile de afaceri \u0219i c\u0103 unele informa\u021bii cu caracter personal reziduale pot continua s\u0103 r\u0103m\u00e2n\u0103 \u00een dosarele \u0219i arhivele companiei Samsung o anumit\u0103 perioad\u0103 de timp \u00een conformitate cu legile \u00een vigoare, dar compania Samsung nu va folosi acele informa\u021bii \u00een scopuri comerciale. Lua\u021bi cuno\u0219tin\u021b\u0103 c\u0103, \u00een ciuda solicit\u0103rii dvs. de \u0219tergere, compania Samsung \u00ee\u0219i p\u0103streaz\u0103 dreptul de a re\u021bine informa\u021biile dvs. cu caracter personal sau o parte relevant\u0103 din ele, respect\u00e2nd politica noastr\u0103 de p\u0103strare a datelor \u0219i legile \u00een vigoare, dac\u0103 Samsung a suspendat, limitat sau \u00eencheiat accesul dvs. la pagina web din cauza \u00eenc\u0103lc\u0103rii Condi\u021biilor de utilizare ai companiei Samsung sau a oric\u0103ror politici Samsung sau legi aplicabile, atunci c\u00e2nd e necesar s\u0103 protej\u0103m drepturile, proprietatea sau siguran\u021ba companiei Samsung sau a afilia\u021bilor, partenerilor de afaceri, angaja\u021bilor sau clien\u021bilor no\u0219tri.\n\n**C\u00e2t timp p\u0103str\u0103m informa\u021biile dvs.?**\n\nNu vom p\u0103stra informa\u021biile dvs. cu caracter personal mai mult timp dec\u00e2t este necesar pentru scopurile \u00een care acestea au fost colectate. Acest lucru \u00eenseamn\u0103 c\u0103 informa\u021biile vor fi distruse sau \u0219terse din sistemele noastre c\u00e2nd nu mai sunt necesare.\n\nLu\u0103m m\u0103surile potrivite pentru a ne asigura c\u0103 prelucr\u0103m \u0219i p\u0103str\u0103m informa\u021biile despre dvs. pe baza urm\u0103torului ra\u021bionament:\n\n1. Cel pu\u021bin c\u00e2t timp informa\u021biile sunt folosite pentru a v\u0103 furniza un serviciu;\n\n2. C\u00e2t prevede legea, un contract sau conform obliga\u021biilor noastre statutare;\n\n3. Numai at\u00e2t c\u00e2t este necesar pentru scopul \u00een care au fost colectate, sunt prelucrate sau mai mult dac\u0103 acest lucru este necesar \u00een temeiul unui contract, al legii aplicabile sau pentru scopuri statistice, sub rezerva lu\u0103rii m\u0103surilor adecvate de protec\u021bie.\n\n**Ce servicii ter\u021be utiliz\u0103m?**\n\nServiciile noastre de afaceri pot include leg\u0103turi c\u0103tre pagini web \u0219i servicii ale ter\u021bilor care nu sunt controlate de noi. Nu suntem responsabili pentru securitate sau confiden\u021bialitatea informa\u021biilor colectate de paginile web sau de alte servicii. Trebuie s\u0103 ave\u021bi grij\u0103 \u0219i s\u0103 consulta\u021bi declara\u021biile de confiden\u021bialitate aplicabile paginilor web \u0219i serviciilor ter\u021bilor pe care le folosi\u021bi.\n\n**Module cookie**\n\nSite-ul nostru web utilizeaz\u0103 module cookie pentru a v\u0103 distinge fa\u021b\u0103 de al\u021bi utilizatori ai site-ului nostru web. Acest lucru ne ajut\u0103 s\u0103 v\u0103 furniz\u0103m o experien\u021b\u0103 pl\u0103cut\u0103 c\u00e2nd naviga\u021bi site-ul nostru web \u0219i ne permite s\u0103 ne \u00eembun\u0103t\u0103\u021bim site-ul web.\n\nUn modul cookie este un fi\u0219ier de mici dimensiuni, care con\u021bine litere \u0219i numere, pe care \u00eel salv\u0103m pe browser-ul dvs. sau pe hard drive-ul computerului dvs., dac\u0103 sunte\u021bi de acord. Modulele cookie con\u021bin informa\u021bii care sunt transferate pe hard drive-ul computerului dvs.\n\nUtiliz\u0103m urm\u0103toarele module cookie:\n\n1. **Module cookie strict necesare.** Aceste module cookie sunt necesare pentru operarea site-ului nostru web. Acestea includ, de ex., module cookie care v\u0103 permit s\u0103 v\u0103 autentifica\u021bi \u00een zone securizate ale site-ului nostru web.\n2. **Module cookie analitice sau de performan\u021b\u0103.** Acestea ne permit s\u0103 recunoa\u0219tem \u0219i s\u0103 contoriz\u0103m num\u0103rul de vizitatori \u0219i de a vedea cum navigheaz\u0103 vizitatorii site-ul nostru web \u00een timpul utiliz\u0103rii. Acest lucru ne ajut\u0103 s\u0103 \u00eembun\u0103t\u0103\u021bim modul \u00een care func\u021bioneaz\u0103 site-ul nostru web, de ex., prin asigurarea c\u0103 utilizatorii g\u0103sesc cu u\u0219urin\u021b\u0103 ceea ce caut\u0103.\n3. **Module cookie de func\u021bionalitate.** Acestea sunt utilizate pentru a v\u0103 recunoa\u0219te c\u00e2nd v\u0103 \u00eentoarce\u021bi la site-ul nostru web. Acestea ne permit s\u0103 personaliz\u0103m con\u021binutul pentru dvs., s\u0103 v\u0103 \u00eent\u00e2mpin\u0103m cu numele \u0219i s\u0103 v\u0103 re\u021binem preferin\u021bele (de ex., selec\u021bia dvs. de limb\u0103 \u0219i regiune).\n4. **Module cookie de publicitate/marketing.** Aceste module cookie v\u0103 \u00eenregistreaz\u0103 vizita pe site-ul nostru web, paginile pe care le-a\u021bi vizitat \u0219i linkurile pe care le-a\u021bi accesat. Vom utiliza aceste informa\u021bii pentru a face ca site-ul web \u0219i reclamele afi\u0219ate pe acesta s\u0103 fie mai relevante pentru interesele dvs.\n\nPute\u021bi g\u0103si \u00een tabelul de mai jos mai multe informa\u021bii despre modulele cookie individuale pe care le utiliz\u0103m \u0219i despre scopurile \u00een care le utiliz\u0103m:\n\n | Titlu modul cookie | Scop | Mai multe informa\u021bii | \n | --- | --- | --- | \n | **AspenUser** | Preferin\u021bele utilizatorului \u00een aplica\u021bie de \u00eenv\u0103\u021bare.  Tip modul cookie: Persistent (24 ore) | Currency=U.S.+Dollar  FromUTC=-5.00  Lang=en-us  LangPK=1  null  SessionIgnoreDCSFontMEssage=false  Timezone=America%2fNew+York  TimeZonePK=50  UXEnabled-=1 | \n | **olsUserPreferences** | Preferin\u021be de aspect \u0219i curs juc\u0103tor pentru utilizator.  Tip modul cookie: sesiune | ApplySharedSA=1  CourseSA=1  CourseTOC=0  HomeCourseStatus=1  HomeLastTopics=1  HomeNextMilestone=1  HomeSchedule=1  null  Orgid=org-default  SkinAdm=default\\_st900  SkinAut=default\\_st900  SkinCMgr=default\\_st900  SkinCRwr=default\\_st900  SkinDsh=default\\_st900  SkinLrn=default\\_st900  SkinMgr=default\\_st900 | \n | <ul><li>(sumtauth</li></ul> | Utilizat pentru autorizarea solicit\u0103rilor. Datele din r\u0103spuns con\u021bin urm\u0103toarele cereri. Tokenul este distribuit cu algoritmul HMAC-SHA256, iar mai jos, pute\u021bi vedea cum arat\u0103 \u00een timpul transportului (textul eviden\u021biat cu galben este descrierea pe care am ad\u0103ugat-o pentru reprezentare).  Tip modul cookie: sesiune | Detalii date din r\u0103spuns:  Emi\u021b\u0103tor (aplica\u021bia SumTotal care a emis tokenul. Ex.: http://www.sumtotalsystems.com/coreui)  Subiect (numele de utilizator al utilizatorului pentru care se solicit\u0103 tokenul)  Public (pentru cine este destinat tokenul. Ex.: Cheie gazd\u0103)  Expirare (durat\u0103 de expirare)  Valabil doar dup\u0103 (NA)  Emis la (ora de emitere a tokenului)  ID sesiune broker SSO  UserId al utilizatorului care reproduce subiectul (aplicabil doar \u00een modul reproducere)  UserName al utilizatorului care reproduce subiectul (aplicabil doar \u00een modul reproducere)  Cultura subiectului  UserId al subiectului  Semnalare cont oaspete pentru subiect  PersonId al subiectului  indicator extern al subiectului  Cheie utilizator (Ex: EIXHRUI) | \n\nNu partaj\u0103m informa\u021bii colectate de modulele cookie c\u0103tre niciun ter\u021b.\n\nPute\u021bi bloca modulele cookie prin activarea set\u0103rii pe browser-ul dvs. care v\u0103 permite s\u0103 refuza\u021bi setarea tuturor sau anumitor module cookie. Cu toate acestea, dac\u0103 folosi\u021bi set\u0103rile browser-ului pentru a bloca toate modulele cookie (inclusiv modulele cookie esen\u021biale), exist\u0103 posibilitatea s\u0103 nu pute\u021bi accesa toate p\u0103r\u021bile site-ului nostru web.\n\nCu excep\u021bia modulelor cookie esen\u021biale, toate modulele cookie vor expira dup\u0103 ce scopul colect\u0103rii a fost \u00eendeplinit.\n\n**Alegerile dvs.**\n\nV\u0103 oferim anumite op\u021biuni \u00een leg\u0103tur\u0103 cu informa\u021biile cu caracter personal pe care le-am ob\u021binut despre dvs.\n\nServiciile de afaceri pot oferi alegeri cu privire la colectarea, \u0219tergerea \u0219i partajarea anumitor informa\u021bii legate de Serviciile de afaceri. Dac\u0103 refuza\u021bi s\u0103 v\u0103 oferi\u021bi acordul ca Serviciile de afaceri s\u0103 colecteze, p\u0103streze sau s\u0103 partajeze anumite informa\u021bii, exist\u0103 posibilitatea s\u0103 nu pute\u021bi utiliza toate caracteristicile disponibile prin Serviciile de afaceri.\n\nPentru a v\u0103 exercita alegerile, contacta\u021bi-ne prin metodele indicate \u00een sec\u021biunea\u00a0**Contacta\u021bi-ne** din prezenta Politic\u0103 de confiden\u021bialitate.\n\n**Contacta\u021bi-ne**\n\nPute\u021bi s\u0103 ne contacta\u021bi pentru a v\u0103 actualiza preferin\u021bele, exercita drepturile, trimite o solicitare sau pentru a ne adresa \u00eentreb\u0103ri.\n\nNe pute\u021bi contacta la:\n\ndataprotection@samsung.com\n\nOperator de date\n\nSamsung Electronics Co., Ltd.\n\n129, Samsung-ro, Yeongtong-gu,\n\nSuwon-si, Gyeonggi-do 16677, Republica Coreea\n\nSamsung Electronics are birouri \u00een toat\u0103 Europa, prin urmare, ne putem asigura c\u0103 solicitarea sau \u00eentrebarea dvs. va fi gestionat\u0103 de echipa de protec\u021bie a datelor din regiunea dvs.\n\nCea mai simpl\u0103 metod\u0103 de a ne contacta este prin pagina noastr\u0103 de Asisten\u021b\u0103 pentru confiden\u021bialitate, la adresa https://www.samsung.com/request-desk.\n\nNe pute\u021bi contacta \u0219i la:\n\nResponsabil european cu protec\u021bia datelor\n\nSamsung Electronics (UK) Limited\n\nSamsung House, 2000 Hillswood Drive, Chertsey, Surrey KT16 0RS, UK\n\nPute\u021bi depune o reclama\u021bie la autoritatea de supraveghere competent\u0103 dac\u0103 dvs. considera\u021bi c\u0103 modul nostru de prelucrare a informa\u021biilor dvs. cu caracter personal \u00eencalc\u0103 legea \u00een vigoare. Informa\u021biile de contact pentru toate autorit\u0103\u021bile de supraveghere din UE pot fi g\u0103site la adresa https://ec.europa.eu/newsroom/article29/item-detail.cfm?item\\_id=612080.\n\n"
}