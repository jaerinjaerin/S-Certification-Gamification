{
    "contents": "\n\n**Samsung Plus -tietosuojak\u00e4yt\u00e4nt\u00f6**\n\nVoimassa: 1.1.2025\n\nSamsung Electronics Co., Ltd. (Rekisterinpit\u00e4j\u00e4) (\u201d**Samsung**\u201d) tiet\u00e4\u00e4, miten t\u00e4rke\u00e4 yksityisyys on sen asiakkaille ja niiden ty\u00f6ntekij\u00f6ille ja kumppaneille, ja pyrimme olemaan selkeit\u00e4 siin\u00e4, miten ker\u00e4\u00e4mme, k\u00e4yt\u00e4mme, luovutamme, siirr\u00e4mme ja tallennamme tietojasi. T\u00e4m\u00e4 Tietosuojak\u00e4yt\u00e4nt\u00f6 sis\u00e4lt\u00e4\u00e4 yleiskatsauksen **Samsung Plusin** (\u201d**Yrityspalvelut**\u201d) kautta ker\u00e4ttyihin henkil\u00f6tietoihin liittyvist\u00e4 tietok\u00e4yt\u00e4nn\u00f6ist\u00e4mme.\n\nT\u00e4t\u00e4 Tietosuojak\u00e4yt\u00e4nt\u00f6\u00e4 voidaan p\u00e4ivitt\u00e4\u00e4 m\u00e4\u00e4r\u00e4ajoin, jotta se vastaisi Yrityspalveluihin liittyvien henkil\u00f6tietok\u00e4yt\u00e4nt\u00f6jemme muutoksia tai sovellettavan lains\u00e4\u00e4d\u00e4nn\u00f6n muutoksia. Ilmoitamme t\u00e4m\u00e4n Tietosuojak\u00e4yt\u00e4nn\u00f6n alussa, milloin se on viimeksi p\u00e4ivitetty. Jos p\u00e4ivit\u00e4mme Tietosuojak\u00e4yt\u00e4nt\u00f6\u00e4, ilmoitamme sinulle olennaisina pit\u00e4mist\u00e4mme muutoksista etuk\u00e4teen lis\u00e4\u00e4m\u00e4ll\u00e4 ilmoituksen Yrityspalveluihin tai tarvittaessa l\u00e4hett\u00e4m\u00e4ll\u00e4 sinulle s\u00e4hk\u00f6postiviestin.\n\n**Mit\u00e4 tietoja ker\u00e4\u00e4mme?**\n\nKer\u00e4\u00e4mme erilaisia henkil\u00f6tietoja Yrityspalveluiden yhteydess\u00e4.\n\nEsimerkki:\n\n* Ker\u00e4\u00e4mme henkil\u00f6tietoja, joita annat vuorovaikutuksessasi Yrityspalveluiden kanssa, kuten nimesi, osoitteesi, s\u00e4hk\u00f6postiosoitteesi ja yhteystietosi, teht\u00e4v\u00e4nimikkeesi ja asemasi, yrityksen, kielen, rekister\u00f6intitiedot, kosketustoiminnot ja muut sy\u00f6tteet sek\u00e4 kaiken viestinn\u00e4n, jonka l\u00e4het\u00e4t tai toimitat meille tai jaat asiakkaidemme kanssa;\n* ker\u00e4\u00e4mme tietoja Yrityspalveluiden k\u00e4yt\u00f6st\u00e4si, mukaan lukien k\u00e4yt\u00f6n ajankohta ja kesto, laitteeseesi m\u00e4\u00e4ritt\u00e4miimme ev\u00e4steisiin tallennetut tiedot sek\u00e4 tietoja laitteen asetuksista;\n* saatamme my\u00f6s saada henkil\u00f6tietojasi ty\u00f6nantajaltasi tai palveluntarjoajaltasi tai julkisesti ja kaupallisesti saatavilla olevista l\u00e4hteist\u00e4 (lain sallimalla tavalla), ja voimme yhdist\u00e4\u00e4 n\u00e4m\u00e4 tiedot muihin sinulta tai sinusta saamiimme tietoihin (lain sallimalla tavalla tai muutoin erillisell\u00e4 suostumuksellasi).\n* Saatamme my\u00f6s saada muita Yrityspalveluiden k\u00e4ytt\u00f6\u00f6n liittyvi\u00e4 tietoja, kuten tietoja (esimerkiksi k\u00e4ytt\u00e4miisi sovelluksiin liittyvi\u00e4 tietoja, kuvia, kalenterimerkint\u00f6j\u00e4 sek\u00e4 sis\u00e4lt\u00f6j\u00e4 ja tietoja muista Samsungin ja kolmannen osapuolen sovelluksista, sivustoista ja palveluista), joita saamme Samsungilta ja kolmannen osapuolen sovelluksista ja palveluista, joita Yrityspalvelut k\u00e4ytt\u00e4v\u00e4t palveluiden tarjoamiseen.\n* Ker\u00e4\u00e4mme automaattisesti tietoja laitteistasi, joissa Yrityspalvelut on otettu k\u00e4ytt\u00f6\u00f6n. N\u00e4it\u00e4 ovat muun muassa laitemallit, k\u00e4ytt\u00f6j\u00e4rjestelm\u00e4versiot, laitem\u00e4\u00e4ritykset ja -asetukset, IP-osoitteet, laitetunnukset ja muut yksil\u00f6lliset tunnisteet. Lis\u00e4ksi saatamme saada tietoja siit\u00e4, miten, milloin ja kuinka kauan k\u00e4yt\u00e4t laitteitasi, joissa Yrityspalvelut on otettu k\u00e4ytt\u00f6\u00f6n. T\u00e4h\u00e4n sis\u00e4ltyv\u00e4t muun muassa Yrityspalveluiden sek\u00e4 Samsungin ja kolmannen osapuolen sovellusten ja palveluiden k\u00e4ytt\u00f6 laitteissa (esimerkiksi laitteissa olevien sovellusten luettelo, laitteissa toistettu musiikki, vierailemasi sivustot ja tekem\u00e4si haut).\n\nYrityspalveluiden avulla ker\u00e4\u00e4mme henkil\u00f6tietoja verkkotapahtumistasi verkkosivustoilla ja yhdistetyiss\u00e4 laitteissa ajan mittaan sek\u00e4 kolmansien osapuolten verkkosivustojen, laitteiden, sovellusten ja muiden verkkotoimintojen ja -palveluiden kautta. Saatamme k\u00e4ytt\u00e4\u00e4 Yrityspalveluissa kolmannen osapuolen analytiikkapalveluita, kuten Google Analyticsin analytiikkapalveluita. Analytiikkapalveluita hallinnoivat palveluntarjoajat auttavat meit\u00e4 analysoimaan Yrityspalveluiden k\u00e4ytt\u00f6\u00e4si ja parantamaan Yrityspalveluita. Saamamme tiedot voidaan luovuttaa n\u00e4ille palveluntarjoajille ja muille relevanteille kolmansille osapuolille, tai n\u00e4m\u00e4 tahot voivat ker\u00e4t\u00e4 tiedot suoraan k\u00e4ytt\u00e4\u00e4kseen niit\u00e4 esimerkiksi Yrityspalveluiden k\u00e4yt\u00f6n arvioimiseen, Yrityspalveluiden hallintaan ja teknisten ongelmien diagnosointiin. Lis\u00e4tietoja Google Analyticsista on osoitteissa <http://www.google.com/analytics/learn/privacy.html> ja <https://www.google.com/policies/privacy/partners/>.\n\nVoit halutessasi olla antamatta meille tietyntyyppisi\u00e4 tietoja, kuten k\u00e4ytt\u00e4j\u00e4nime\u00e4 ja s\u00e4hk\u00f6postiosoitetta. Joissakin tapauksissa t\u00e4m\u00e4 voi rajoittaa Yrityspalveluiden k\u00e4ytt\u00f6\u00e4. Teemme parhaamme selitt\u00e4\u00e4ksemme n\u00e4m\u00e4 rajoitukset, kun pyyd\u00e4mme tietojasi, jotta voit tehd\u00e4 tietoisen p\u00e4\u00e4t\u00f6ksen.\n\n**Miten k\u00e4yt\u00e4mme tietojasi?**\n\nSaatamme k\u00e4ytt\u00e4\u00e4 ker\u00e4\u00e4mi\u00e4mme tietoja seuraaviin tarkoituksiin:\n\n* + tuotteiden ja palvelujen tarjoaminen sinun (tai ty\u00f6nantajasi) pyynn\u00f6n perusteella, ja sinun tai laitteesi rekister\u00f6inti ja todentaminen;\n  + kysymyksiisi tai tietopyynt\u00f6ihisi vastaaminen;\n  + parempien ja mukautetumpien tuotteiden ja palvelujen tarjoaminen niin, ett\u00e4 niiss\u00e4 otetaan huomioon yrityksesi osto- ja palveluhistoria sek\u00e4 muut relevantit tiedot;\n  + uusista tuotteista ja palveluista ilmoittaminen erillisell\u00e4 suostumuksellasi, jos sovellettava laki sit\u00e4 edellytt\u00e4\u00e4;\n  + markkinoidemme, asiakkaidemme, tuotteemme ja palvelujemme arviointi ja analysointi (mukaan lukien tuotteitamme koskevien mielipiteidesi kysyminen ja asiakaskyselyjen tekeminen);\n  + sen ymm\u00e4rt\u00e4minen, miten yritykset k\u00e4ytt\u00e4v\u00e4t Yrityspalveluja, jotta voimme parantaa niit\u00e4 ja kehitt\u00e4\u00e4 uusia tuotteita ja palveluja;\n  + yll\u00e4pitopalvelujen tarjoaminen ja Yrityspalvelujen riitt\u00e4v\u00e4n turvallisuustason yll\u00e4pit\u00e4minen;\n  + Samsungin tai tyt\u00e4ryhti\u00f6idemme, liikekumppaneidemme, ty\u00f6ntekij\u00f6idemme tai asiakkaidemme oikeuksien, omaisuuden tai turvallisuuden suojeleminen esimerkiksi oikeudenk\u00e4yntien, sis\u00e4isten tutkimusten ja toimivaltaisten viranomaisten tutkimusten yhteydess\u00e4;\n  + muu tarkoitus erillisell\u00e4 suostumuksellasi, jos sovellettava laki sit\u00e4 edellytt\u00e4\u00e4, tai tietojen ker\u00e4\u00e4mishetkell\u00e4 kuvatulla tavalla;\n  + viestint\u00e4 kanssasi Yrityspalveluiden sertifiointia koskien sek\u00e4 ilmoitusten, sis\u00e4ll\u00f6n, h\u00e4lytysten, tarjousten, kampanjoiden, markkinointimateriaalien ja muun viestinn\u00e4n tarjoaminen.\n\nK\u00e4yt\u00e4mme ja yhdist\u00e4mme tietoja, joita ker\u00e4\u00e4mme sinusta Yrityspalveluistamme, laitteistamme tai muista l\u00e4hteist\u00e4mme, tarjotaksemme sinulle paremman k\u00e4ytt\u00f6kokemuksen. Voit esimerkiksi k\u00e4ytt\u00e4\u00e4 Samsung-tilisi tietoja paitsi Yrityspalvelussa, johon olet rekister\u00f6itynyt, my\u00f6s muissa Samsung-tilej\u00e4 k\u00e4ytt\u00e4viss\u00e4 palveluissa. K\u00e4yt\u00e4mme my\u00f6s tietoja, jotka annat suoraan tai muiden edell\u00e4 kuvattujen l\u00e4hteiden kautta, tarjotaksemme sis\u00e4lt\u00f6\u00e4, josta saatat pit\u00e4\u00e4 tai jonka olet mukauttanut.\n\nSamsung k\u00e4sittelee henkil\u00f6tietoja edell\u00e4 kuvattuihin tarkoituksiin. Samsungin oikeusperuste henkil\u00f6tietojen k\u00e4sittelylle sis\u00e4lt\u00e4\u00e4 k\u00e4sittelyn:\n\n(i) voidaksemme pit\u00e4\u00e4 sinulle antamamme lupaukset, kuten tarjota sinulle Yrityspalvelua.\n\n(sopimuksen t\u00e4yt\u00e4nt\u00f6\u00f6npano (GDPR:n artikla 6(1)(b));\n\n(ii) edist\u00e4\u00e4ksemme liiketoimintaetujamme (esimerkiksi hallinnoidaksemme suhdettamme sinuun) (oikeutettu etu (GDPR:n artikla 6(1)(f));\n\n(iii) noudattaaksemme lakia, s\u00e4\u00e4ntelyvelvoitteita ja oikeudellisia prosesseja (GDPR:n artikla 6(1)(c)); ja\n\n(iv) suostumuksellasi (GDPR:n artikla 6(1)(a)).\n\n**Kenelle luovutamme tietosi?**\n\nLuovutamme tietojasi sis\u00e4isesti liiketoimintamme sis\u00e4ll\u00e4 ja seuraaville tahoille, mutta vain edell\u00e4 mainittuihin tarkoituksiin.\n\n\u2022 Tyt\u00e4ryhti\u00f6t: Samsung Electronics -konsernin muut yritykset, joita hallitsemme tai jotka omistamme.\n\n\u2022 Palveluntarjoajat: Huolellisesti valitut yritykset, jotka tarjoavat palveluja meille tai meid\u00e4n puolestamme. N\u00e4m\u00e4 palveluntarjoajat ovat my\u00f6s sitoutuneet suojaamaan tietojasi.\n\n\u2022 Muut osapuolet, kun laki sit\u00e4 vaatii tai kun se on tarpeen liiketoimintamme suojaamiseksi: Tietojesi luovuttaminen voi olla tarpeen esimerkiksi lain, oikeudellisen prosessin tai viranomaisten antaman oikeuden m\u00e4\u00e4r\u00e4yksen perusteella. Ne voivat my\u00f6s pyyt\u00e4\u00e4 meilt\u00e4 tietojasi lainvalvontaa, kansallista turvallisuutta, terrorismin torjuntaa tai muita yleiseen turvallisuuteen liittyvi\u00e4 asioita varten.\n\n\u2022 Muut osapuolet yritysj\u00e4rjestelyjen yhteydess\u00e4: Saatamme luovuttaa tietojasi kolmannelle osapuolelle osana sulautumista tai siirtoa, yritysostoa tai -myynti\u00e4 tai konkurssin yhteydess\u00e4.\n\n\u2022 Muut osapuolet suostumuksellasi tai ohjeistuksestasi: T\u00e4ss\u00e4 Tietosuojak\u00e4yt\u00e4nn\u00f6ss\u00e4 kuvattujen tietojen luovuttamisen lis\u00e4ksi saatamme jakaa sinua koskevia tietoja kolmansille osapuolille, kun annat siihen erikseen suostumuksesi tai pyyd\u00e4t sit\u00e4.\n\nVerkkosivuston, mobiilisovelluksen tai muun verkkopalvelun julkisille alueille, kuten ilmoitustauluille, tekem\u00e4si l\u00e4hetykset voivat olla Yrityspalvelujen muiden k\u00e4ytt\u00e4jien n\u00e4ht\u00e4viss\u00e4. Emme valvo emmek\u00e4 ole vastuussa siit\u00e4, miten Yrityspalvelujen muut k\u00e4ytt\u00e4j\u00e4t voivat k\u00e4ytt\u00e4\u00e4 n\u00e4it\u00e4 tietoja. Muut voivat esimerkiksi ker\u00e4t\u00e4 ja k\u00e4ytt\u00e4\u00e4 julkisille alueille l\u00e4hett\u00e4mi\u00e4si henkil\u00f6tietoja ei-toivottujen viestin l\u00e4hett\u00e4miseen sinulle tai muihin tarkoituksiin.\n\n**Miten pid\u00e4mme tietosi suojattuina?**\n\nSuhtaudumme tietosuojaan vakavasti. Olemme ottaneet k\u00e4ytt\u00f6\u00f6n fyysisi\u00e4 ja teknisi\u00e4 suojatoimia, joilla pid\u00e4mme ker\u00e4\u00e4m\u00e4mme tiedot turvassa. Huomaa kuitenkin, ett\u00e4 vaikka suojaamme tietosi kohtuullisin toimin, mik\u00e4\u00e4n sivusto, Internet-siirto, tietokonej\u00e4rjestelm\u00e4 tai langaton yhteys ei ole t\u00e4ysin turvallinen.\n\n**Mihin l\u00e4het\u00e4mme tietosi?**\n\nYrityspalvelujen k\u00e4ytt\u00f6si tai osallistumisesi niihin saattaa edellytt\u00e4\u00e4 tietojesi siirt\u00e4mist\u00e4, tallentamista ja k\u00e4sittely\u00e4 asuinmaasi/-alueesi ulkopuolella t\u00e4m\u00e4n k\u00e4yt\u00e4nn\u00f6n mukaisesti. T\u00e4llaisia maita/alueita ovat muun muassa Korean tasavalta ja Yhdysvallat. Huomaa, ett\u00e4 niiden maiden/alueiden tietosuojalains\u00e4\u00e4d\u00e4nt\u00f6 ja muut lait, joihin tietojasi saatetaan siirt\u00e4\u00e4, eiv\u00e4t v\u00e4ltt\u00e4m\u00e4tt\u00e4 ole yht\u00e4 kattavia kuin oman maasi/alueesi lait. Toteutamme asianmukaiset toimenpiteet sovellettavan lains\u00e4\u00e4d\u00e4nn\u00f6n mukaisesti varmistaaksemme, ett\u00e4 henkil\u00f6tietosi pysyv\u00e4t suojattuina. T\u00e4llaisia toimenpiteit\u00e4 ovat muun muassa vakiosopimuslausekkeet, joilla turvataan tietojen siirto ETA:n tai Yhdistyneen kuningaskunnan ulkopuolelle. Jos haluat lis\u00e4tietoja suojatoimista, joilla varmistamme tietojesi laillisen siirron EU:n tai Yhdistyneen kuningaskunnan ulkopuolisiin maihin/alueisiin, tai jos haluat kopion voimassa olevista sopimuksista, ota meihin yhteytt\u00e4 t\u00e4m\u00e4n tietosuojak\u00e4yt\u00e4nn\u00f6n **Ota** **yhteytt\u00e4 meihin** -osiossa esitetyill\u00e4 tavoilla.\n\n**Mitk\u00e4 ovat oikeutesi?**\n\nHenkil\u00f6tietosi kuuluvat sinulle. Voit pyyt\u00e4\u00e4 meilt\u00e4 lis\u00e4tietoja ker\u00e4\u00e4mist\u00e4mme tiedoista, ja voit pyyt\u00e4\u00e4 meit\u00e4 poistamaan tiedot tai korjaamaan mahdolliset virheet. Voit my\u00f6s pyyt\u00e4\u00e4 meit\u00e4 rajaamaan tai rajoittamaan henkil\u00f6tietojesi k\u00e4sittely\u00e4, jakamista tai siirtoa sek\u00e4 antamaan sinulle ker\u00e4\u00e4mi\u00e4mme henkil\u00f6tietojasi, jotta voit k\u00e4ytt\u00e4\u00e4 niit\u00e4 omiin tarkoituksiisi. Jos haluat k\u00e4ytt\u00e4\u00e4 oikeuksiasi, ota meihin yhteytt\u00e4 t\u00e4m\u00e4n Tietosuojak\u00e4yt\u00e4nn\u00f6n Ota yhteytt\u00e4 meihin -osiossa kuvatuilla tavoilla.\n\nHenkil\u00f6tietojesi poistamisen pyyt\u00e4minen voi kuitenkin johtaa my\u00f6s siihen, ett\u00e4 menet\u00e4t Yrityspalvelujen k\u00e4ytt\u00f6oikeutesi.\n\nJos pyyd\u00e4t henkil\u00f6tietojen poistamista, my\u00f6nn\u00e4t, ett\u00e4 et ehk\u00e4 voi k\u00e4ytt\u00e4\u00e4 Yrityspalveluja ja ett\u00e4 j\u00e4ljelle j\u00e4\u00e4neet henkil\u00f6tiedot saattavat s\u00e4ily\u00e4 Samsungin rekistereiss\u00e4 ja arkistoissa jonkin aikaa sovellettavan lain mukaisesti, mutta Samsung ei k\u00e4yt\u00e4 n\u00e4it\u00e4 tietoja kaupallisiin tarkoituksiin. Ymm\u00e4rr\u00e4t, ett\u00e4 poistopyynn\u00f6st\u00e4si huolimatta Samsung pid\u00e4tt\u00e4\u00e4 itsell\u00e4\u00e4n oikeuden s\u00e4ilytt\u00e4\u00e4 henkil\u00f6tietosi tai olennaisen osan niist\u00e4 tietojen s\u00e4ilytt\u00e4misk\u00e4yt\u00e4nt\u00f6mme ja sovellettavien lakien mukaisesti, jos Samsung on keskeytt\u00e4nyt, rajoittanut tai lopettanut sivuston k\u00e4ytt\u00f6oikeutesi Samsungin k\u00e4ytt\u00f6ehtojen tai muiden sovellettavien Samsungin k\u00e4yt\u00e4nt\u00f6jen tai sovellettavien lakien rikkomisen vuoksi, kun se on tarpeen Samsungin, sen tyt\u00e4ryhti\u00f6iden, liikekumppaneiden, ty\u00f6ntekij\u00f6iden tai asiakkaiden oikeuksien, omaisuuden tai turvallisuuden suojaamiseksi.\n\n**Kuinka kauan s\u00e4ilyt\u00e4mme tietosi?**\n\nEmme s\u00e4ilyt\u00e4 henkil\u00f6tietojasi pidemp\u00e4\u00e4n kuin on tarpeen siihen tarkoitukseen, jota varten ne on ker\u00e4tty. T\u00e4m\u00e4 tarkoittaa, ett\u00e4 tiedot tuhotaan tai poistetaan j\u00e4rjestelmist\u00e4mme, kun niit\u00e4 ei en\u00e4\u00e4 tarvita.\n\nVarmistamme asianmukaisella tavalla, ett\u00e4 k\u00e4sittelemme ja s\u00e4ilyt\u00e4mme sinua koskevia tietoja seuraavan logiikan mukaisesti:\n\n1. V\u00e4hint\u00e4\u00e4n niin kauan kuin tietoja k\u00e4ytet\u00e4\u00e4n palvelun tarjoamiseen sinulle;\n\n2. Lain, viranomaisvelvoitteiden, sopimuksen tai lakis\u00e4\u00e4teisten velvoitteidemme edellytt\u00e4m\u00e4ll\u00e4 tavalla;\n\n3. Vain niin kauan kuin on tarpeen sit\u00e4 tarkoitusta varten, jota varten tiedot on ker\u00e4tty tai k\u00e4sitelty, tai pidemp\u00e4\u00e4n, jos sit\u00e4 edellytet\u00e4\u00e4n sopimuksessa, sovellettavassa laissa tai tilastollisia tarkoituksia varten, asianmukaisia suojatoimia noudattaen.\n\n**K\u00e4ytt\u00e4m\u00e4mme kolmansien osapuolten palvelut**\n\nYrityspalveluissamme voi olla linkkej\u00e4 kolmansien osapuolten verkkosivustoihin ja palveluihin, jotka eiv\u00e4t ole hallinnassamme. Emme ole vastuussa verkkosivustojen tai muiden palvelujen ker\u00e4\u00e4mien tietojen turvallisuudesta tai yksityisyydest\u00e4. Noudata varovaisuutta ja lue k\u00e4ytt\u00e4miesi kolmansien osapuolten verkkosivustojen ja palvelujen tietosuojalausunnot.\n\n**Ev\u00e4steet**\n\nSivustomme k\u00e4ytt\u00e4\u00e4 ev\u00e4steit\u00e4 erottaakseen sinut muista sivustomme k\u00e4ytt\u00e4jist\u00e4. T\u00e4m\u00e4n avulla voimme tarjota sinulle hyv\u00e4n kokemuksen, kun selaat sivustoamme, sek\u00e4 parantaa sivustoamme.\n\nEv\u00e4ste on pieni kirjain- ja numerotiedosto, jonka tallennamme selaimeesi tai tietokoneesi kiintolevylle saatuamme hyv\u00e4ksynt\u00e4si. Ev\u00e4steet sis\u00e4lt\u00e4v\u00e4t tietoja, jotka siirret\u00e4\u00e4n tietokoneesi kiintolevylle.\n\nK\u00e4yt\u00e4mme seuraavia ev\u00e4steit\u00e4:\n\n1. **V\u00e4ltt\u00e4m\u00e4tt\u00f6m\u00e4t ev\u00e4steet.** N\u00e4it\u00e4 ev\u00e4steit\u00e4 tarvitaan sivustomme toimintaan. Niit\u00e4 ovat esimerkiksi ev\u00e4steet, joiden avulla voit kirjautua sivustomme turvallisille alueille.\n2. **Analytiikka- tai suorituskykyev\u00e4steet.** N\u00e4iden ev\u00e4steiden avulla voimme tunnistaa k\u00e4vij\u00e4t ja laskea k\u00e4vij\u00e4m\u00e4\u00e4r\u00e4n ja n\u00e4hd\u00e4, miten k\u00e4vij\u00e4t liikkuvat sivustollamme k\u00e4ytt\u00e4ess\u00e4\u00e4n sit\u00e4. T\u00e4m\u00e4 auttaa meit\u00e4 parantamaan sivustomme toimintaa esimerkiksi varmistamalla, ett\u00e4 k\u00e4ytt\u00e4j\u00e4t l\u00f6yt\u00e4v\u00e4t etsim\u00e4ns\u00e4 helposti.\n3. **Toiminnalliset ev\u00e4steet.** N\u00e4ill\u00e4 ev\u00e4steill\u00e4 tunnistamme sinut, kun palaat sivustoomme. N\u00e4in voimme mukauttaa sis\u00e4lt\u00f6mme sinua varten, puhutella sinua nimell\u00e4si ja muistaa asetuksesi (esimerkiksi valitsemasi kielen tai alueen).\n4. **Kohdistusev\u00e4steet.** N\u00e4m\u00e4 ev\u00e4steet rekister\u00f6iv\u00e4t vierailusi sivustollamme, vierailemasi sivut ja seuraamasi linkit. N\u00e4iden tietojen avulla teemme sivustostamme ja siin\u00e4 n\u00e4kyv\u00e4st\u00e4 mainonnasta relevantimpaa kiinnostuksen kohteidesi kannalta.\n\nLis\u00e4tietoja k\u00e4ytt\u00e4mist\u00e4mme yksitt\u00e4isist\u00e4 ev\u00e4steist\u00e4 ja niiden k\u00e4ytt\u00f6tarkoituksista l\u00f6yd\u00e4t seuraavasta taulukosta:\n\n | Ev\u00e4steen nimi | Tarkoitus | Lis\u00e4tietoja | \n | --- | --- | --- | \n | **AspenUser** | K\u00e4ytt\u00e4j\u00e4n asetukset oppimissovelluksessa.  Ev\u00e4stetyyppi: Pysyv\u00e4 (24 tuntia) | Currency=U.S.+Dollar  FromUTC=-5.00  Lang=en-us  LangPK=1  null  SessionIgnoreDCSFontMEssage=false  Timezone=America%2fNew+York  TimeZonePK=50  UXEnabled-=1 | \n | **olsUserPreferences** | <ul><li>ja kurssitoistinasetukset.  Ev\u00e4stetyyppi: istunto</li></ul> | ApplySharedSA=1  CourseSA=1  CourseTOC=0  HomeCourseStatus=1  HomeLastTopics=1  HomeNextMilestone=1  HomeSchedule=1  null  Orgid=org-default  SkinAdm=default\\_st900  SkinAut=default\\_st900  SkinCMgr=default\\_st900  SkinCRwr=default\\_st900  SkinDsh=default\\_st900  SkinLrn=default\\_st900  SkinMgr=default\\_st900 | \n | <ul><li>(sumtauth</li></ul> | K\u00e4ytet\u00e4\u00e4n pyynt\u00f6jen valtuuttamiseen. Pakkaus sis\u00e4lt\u00e4\u00e4 seuraavat v\u00e4itteet. Tunniste on hajautettu HMAC-SHA256-algoritmilla, ja alla selitet\u00e4\u00e4n, millainen se on kuljetuksen aikana (keltaisella korostettu teksti on lis\u00e4tty kuvausta varten).  Ev\u00e4stetyyppi: istunto | Paketin tiedot:  My\u00f6nt\u00e4j\u00e4 (SumTotal-sovellus, joka julkaisi tunnuksen, esim. http://www.sumtotalsystems.com/coreui)  Kohde (sen k\u00e4ytt\u00e4j\u00e4n k\u00e4ytt\u00e4j\u00e4nimi, jolle k\u00e4ytt\u00e4j\u00e4tunnusta pyydet\u00e4\u00e4n)  Yleis\u00f6 (kenelle tunnus on tarkoitettu, esim. vuokraajan avain)  Vanheneminen (vanhenemisaika)  Ei voimassa ennen (NA)  My\u00f6nnetty (tunnuksen julkaisuaika)  SSO-v\u00e4litt\u00e4j\u00e4istunnon tunnus  Kohdetta emuloivan k\u00e4ytt\u00e4j\u00e4n k\u00e4ytt\u00e4j\u00e4tunnus (k\u00e4ytett\u00e4viss\u00e4 vain emulointitilassa)  Kohdetta emuloivan k\u00e4ytt\u00e4j\u00e4n k\u00e4ytt\u00e4j\u00e4nimi (k\u00e4ytett\u00e4viss\u00e4 vain emulointitilassa)  Kohteen kulttuuri  Kohteen k\u00e4ytt\u00e4j\u00e4tunnus  Kohteen vierastilin merkint\u00e4  Kohteen henkil\u00f6tunniste  kohteen ulkoinen indikaattori  Varmenteen k\u00e4ytt\u00e4j\u00e4n avain (Esim. EIXHRUI) | \n\nEmme jaa ev\u00e4steiden ker\u00e4\u00e4mi\u00e4 tietoja kolmansille osapuolille.\n\nVoit est\u00e4\u00e4 ev\u00e4steet aktivoimalla selaimessa asetuksen, jonka avulla voit hyl\u00e4t\u00e4 kaikkien tai joidenkin ev\u00e4steiden asetukset. Jos kuitenkin est\u00e4t selainasetuksilla kaikki ev\u00e4steet (mukaan lukien v\u00e4ltt\u00e4m\u00e4tt\u00f6m\u00e4t ev\u00e4steet), et ehk\u00e4 voi k\u00e4ytt\u00e4\u00e4 sivustoamme kokonaan tai osittain.\n\nOlennaisia ev\u00e4steit\u00e4 lukuun ottamatta kaikki ev\u00e4steet vanhenevat, kun ker\u00e4yksen tarkoitus on saavutettu.\n\n**Vaihtoehtosi**\n\nTarjoamme sinulle tietyt vaihtoehdot sinusta saamiimme henkil\u00f6tietoihin liittyen.\n\nYrityspalvelut voivat tarjota vaihtoehtoja, jotka liittyv\u00e4t tiettyjen Yrityspalveluihin liittyvien tietojen ker\u00e4\u00e4miseen, poistamiseen ja jakamiseen. Jos kielt\u00e4ydyt sallimasta, ett\u00e4 yrityspalvelut ker\u00e4\u00e4v\u00e4t, tallentavat tai jakavat tiettyj\u00e4 tietoja, et ehk\u00e4 pysty k\u00e4ytt\u00e4m\u00e4\u00e4n kaikkia Yrityspalveluiden tarjoamia ominaisuuksia.\n\nJos haluat k\u00e4ytt\u00e4\u00e4 vaihtoehtojasi, ota yhteytt\u00e4 meihin t\u00e4m\u00e4n Tietosuojak\u00e4yt\u00e4nn\u00f6n **Ota yhteytt\u00e4 meihin** -osiossa mainitulla tavalla.\n\n**Ota yhteytt\u00e4 meihin**\n\nVoit ottaa meihin yhteytt\u00e4, jos haluat p\u00e4ivitt\u00e4\u00e4 asetuksesi, k\u00e4ytt\u00e4\u00e4 oikeuksiasi, esitt\u00e4\u00e4 pyynn\u00f6n tai kysy\u00e4 meilt\u00e4 kysymyksi\u00e4.\n\nVoit ottaa meihin yhteytt\u00e4 seuraavan osoitteen avulla:\n\ndataprotection@samsung.com\n\nRekisterinpit\u00e4j\u00e4\n\nSamsung Electronics Co., Ltd.\n\n129, Samsung-ro, Yeongtong-gu,\n\nSuwon-si, Gyeonggi-do 16677, Republic of Korea\n\nSamsung Electronicsilla on toimistoja eri puolilla Eurooppaa, joten voimme varmistaa, ett\u00e4 pyynt\u00f6si tai kyselysi k\u00e4sittelee oman alueesi tietosuojatiimi.\n\nHelpoin tapa ottaa meihin yhteytt\u00e4 on tietosuojatukisivumme osoitteessa https://www.samsung.com/request-desk.\n\nVoit ottaa meihin yhteytt\u00e4 my\u00f6s seuraavan osoitteen avulla:\n\nEuropean Data Protection Officer\n\nSamsung Electronics (UK) Limited\n\nSamsung House, 2000 Hillswood Drive, Chertsey, Surrey KT16 0RS, UK\n\nVoit tehd\u00e4 valituksen asianomaiselle valvontaviranomaiselle, jos katsot, ett\u00e4 henkil\u00f6tietojen k\u00e4sittelymme on sovellettavan lain vastaista. Kaikkien EU:n valvontaviranomaisten yhteystiedot ovat osoitteessa https://ec.europa.eu/newsroom/article29/item-detail.cfm?item\\_id=612080.\n\n"
}