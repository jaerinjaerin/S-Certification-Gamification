{
    "contents": "\n\n**Politika e privat\u00ebsis\u00eb e Samsung Plus**\n\nN\u00eb fuqi nga: 1 janar 2025\n\nSamsung Electronics Co., Ltd. (kontrolluesi i t\u00eb dh\u00ebnave) (\u201c**Samsung**\u201d) e di sa e r\u00ebnd\u00ebsishme \u00ebsht\u00eb privat\u00ebsia p\u00ebr klient\u00ebt, punonj\u00ebsit dhe partner\u00ebt e tij, dhe ne p\u00ebrpiqemi fort q\u00eb t\u00eb tregojm\u00eb qart\u00eb se si i mbledhim, p\u00ebrdorim, zbulojm\u00eb, transferojm\u00eb dhe ruajm\u00eb informacionet tuaja. Kjo politik\u00eb p\u00ebr privat\u00ebsin\u00eb tregon nj\u00eb p\u00ebrmbledhje t\u00eb praktikave tona p\u00ebr informacionin p\u00ebr sa u p\u00ebrket informacioneve personale t\u00eb mbledhura p\u00ebrmes **Samsung Plus** (\u201c**sh\u00ebrbimet e biznesit**\u201d).\n\nKjo rregullore p\u00ebr privat\u00ebsin\u00eb mund t\u00eb p\u00ebrdit\u00ebsohet rregullisht p\u00ebr t\u00eb pasqyruar ndryshimet n\u00eb praktikat tona lidhur me informacionet personale p\u00ebr sa u p\u00ebrket sh\u00ebrbimeve t\u00eb biznesit ose ndryshimeve n\u00eb ligjin e zbatuesh\u00ebm. N\u00eb krye t\u00eb k\u00ebsaj rregulloreje p\u00ebr privat\u00ebsin\u00eb do t\u00eb tregojm\u00eb se kur \u00ebsht\u00eb p\u00ebrdit\u00ebsuar p\u00ebr her\u00eb t\u00eb fundit. N\u00ebse e p\u00ebrdit\u00ebsojm\u00eb rregulloren, do t\u2019ju njoftojm\u00eb m\u00eb p\u00ebrpara lidhur me ndryshimet q\u00eb i konsiderojm\u00eb t\u00eb r\u00ebnd\u00ebsishme duke vendosur nj\u00eb njoftim te sh\u00ebrbimet e biznesit ose duke ju d\u00ebrguar email, aty ku \u00ebsht\u00eb e p\u00ebrshtatshme.\n\n**Cilat informacione mbledhim?**\n\nNe grumbullojm\u00eb lloje t\u00eb ndryshme informacioni personal n\u00eb lidhje me sh\u00ebrbimin e biznesit.\n\nP\u00ebr shembull:\n\n* Ne mbledhim informacionet personale q\u00eb ju jepni n\u00ebp\u00ebrmjet bashk\u00ebveprimeve tuaja p\u00ebrmes sh\u00ebrbimeve t\u00eb biznesit, si emrin, adres\u00ebn, email-in dhe detajet e kontaktit, titullin dhe pozicionin e pun\u00ebs, kompanin\u00eb, gjuh\u00ebn, detajet e regjistrimet, nd\u00ebrveprimet me prekje dhe \u00e7do komunikim q\u00eb ju na d\u00ebrgoni ose paraqitni ose q\u00eb ndani me klient\u00ebt tan\u00eb;\n* Ne do t\u00eb grumbullojm\u00eb t\u00eb dh\u00ebna rreth p\u00ebrdorimit t\u00eb sh\u00ebrbimeve t\u00eb biznesit nga ju, p\u00ebrfshir\u00eb or\u00ebn dhe koh\u00ebzgjatjen e p\u00ebrdorimit; informacionet e ruajtura n\u00eb kuki q\u00eb kemi vendosur n\u00eb pajisjen tuaj; dhe informacione rreth parametrave t\u00eb pajisjes suaj;\n* Gjithashtu mund t\u00eb marrim informacione personale rreth jush nga pun\u00ebdh\u00ebn\u00ebsi juaj ose ofruesi i sh\u00ebrbimit ose nga burime t\u00eb disponueshme publikisht ose komercialisht (si\u00e7 lejohet me ligj), t\u00eb cilat mund t\u2019i kombinojm\u00eb me informacione t\u00eb tjera q\u00eb marrim nga ose rreth jush (si\u00e7 lejohet me ligj, ose ndryshe me aprovimin tuaj t\u00eb ve\u00e7ant\u00eb).\n* Gjithashtu ne mund t\u00eb marrin informacione q\u00eb lidhen me p\u00ebrdorimin e sh\u00ebrbimeve t\u00eb biznesit nga ana juaj, duke p\u00ebrfshir\u00eb informacione (t\u00eb tilla si, informacione q\u00eb lidhen me aplikacionet q\u00eb p\u00ebrdorni, figurat, regjistrimet n\u00eb kalendar dhe p\u00ebrmbajtje nga aplikacione, faqe interneti dhe sh\u00ebrbime t\u00eb Samsung dhe t\u00eb pal\u00ebve t\u00eb treta) q\u00eb marrin nga aplikacione dhe sh\u00ebrbime t\u00eb Samsung dhe t\u00eb pal\u00ebve t\u00eb treta t\u00eb cilat aksesohen ose p\u00ebrdoren nga sh\u00ebrbimet e biznesit p\u00ebr t\u2019ju ofruar sh\u00ebrbimet.\n* Ne grumbullojm\u00eb informacione p\u00ebrmes mjeteve t\u00eb automatizuara rreth pajisjeve tuaja ku jan\u00eb t\u00eb aktivizuara sh\u00ebrbimet e biznesit, t\u00eb tilla si modelet e pajisjeve, versionet e sistemit operativ, konfigurimet dhe parametrat e pajisjeve, adresat IP, dhe identifikuesit e pajisjeve e identifikues t\u00eb tjer\u00eb unik\u00eb. P\u00ebrve\u00e7 k\u00ebsaj, ne mund t\u00eb marrim informacione p\u00ebr m\u00ebnyr\u00ebn se si, kur dhe p\u00ebr sa koh\u00eb i p\u00ebrdorni pajisjet ku \u00ebsht\u00eb jan\u00eb t\u00eb aktivizuara sh\u00ebrbimet e biznesit, si p\u00ebr shembull p\u00ebrdorimin e sh\u00ebrbimeve t\u00eb biznesit dhe t\u00eb aplikacioneve e sh\u00ebrbimeve t\u00eb Samsung dhe t\u00eb pal\u00ebve t\u00eb treta n\u00eb pajisje nga ana juaj (si p\u00ebr shembull nj\u00eb list\u00eb t\u00eb aplikacioneve dhe pajisjeve, muzik\u00ebs s\u00eb luajtur n\u00eb pajisje, faqet e internetit q\u00eb vizitoni dhe k\u00ebrkimet q\u00eb b\u00ebni)\n\nP\u00ebrmes sh\u00ebrbimeve t\u00eb biznesit, ne mbledhim informacione personale rreth aktiviteteve tuaja online n\u00eb faqe interneti dhe n\u00eb pajisje t\u00eb lidhura p\u00ebrgjat\u00eb koh\u00ebs dhe n\u00eb faqe interneti, pajisje, aplikacione t\u00eb pal\u00ebve t\u00eb treta dhe n\u00eb ve\u00e7ori dhe sh\u00ebrbime t\u00eb tjera online. Ne mund t\u00eb p\u00ebrdorim sh\u00ebrbime analitike t\u00eb pal\u00ebve t\u00eb treta n\u00eb sh\u00ebrbimet e biznesit, si p\u00ebr shembull ato n\u00eb Google Analytics. Ofruesit e sh\u00ebrbimeve q\u00eb administrojn\u00eb k\u00ebto sh\u00ebrbime analitike na ndihmojn\u00eb q\u00eb t\u00eb analizojm\u00eb p\u00ebrdorimin e sh\u00ebrbimeve t\u00eb biznesit nga ana juaj dhe t\u00eb p\u00ebrmir\u00ebsojm\u00eb sh\u00ebrbimet e biznesit. Informacionet q\u00eb marrim mund t\u2019u zbulohen ose t\u00eb grumbullohen direkt nga k\u00ebta ofrues dhe nga pal\u00ebt e tjera t\u00eb treta p\u00ebrkat\u00ebse t\u00eb cilat p\u00ebrdorin i p\u00ebrdorin informacionet, p\u00ebr shembull, p\u00ebr t\u00eb vler\u00ebsuar p\u00ebrdorimin e sh\u00ebrbimeve t\u00eb biznesit, p\u00ebr t\u00eb ndihmuar n\u00eb administrimin e sh\u00ebrbimeve t\u00eb biznesit dhe p\u00ebr t\u00eb diagnostikuar problemet teknike. P\u00ebr t\u00eb m\u00ebsuar m\u00eb shum\u00eb rreth Google Analytics, ju lutemi t\u00eb vizitoni <http://www.google.com/analytics/learn/privacy.html> dhe <https://www.google.com/policies/privacy/partners/>.\n\nJu mund t\u00eb zgjidhni t\u00eb mos na jepni lloje t\u00eb caktuara informacioni, si p\u00ebr shembull emrin e p\u00ebrdoruesit dhe adres\u00ebn e email-it. N\u00eb disa raste, kjo mund t\u00eb kufizoj\u00eb aft\u00ebsin\u00eb tuaj p\u00ebr t\u00eb p\u00ebrdorur sh\u00ebrbimet e biznesit. Ne do t\u00eb b\u00ebjm\u00eb m\u00eb t\u00eb mir\u00ebn p\u00ebr t\u2019ju shpjeguar k\u00ebto kufizime kur ju k\u00ebrkojm\u00eb informacion, n\u00eb m\u00ebnyr\u00eb q\u00eb t\u00eb merrni nj\u00eb vendim t\u00eb informuar.\n\n**Si i p\u00ebrdorim informacionet tuaja?**\n\nNe mund t\u2019i p\u00ebrdorim informacionet q\u00eb grumbullojm\u00eb p\u00ebr q\u00ebllimet e m\u00ebposhtme:\n\n* + p\u00ebr t\u00eb ofruar produkte dhe sh\u00ebrbime q\u00eb ju (ose pun\u00ebdh\u00ebn\u00ebsi juaj) keni k\u00ebrkuar dhe p\u00ebr t\u2019ju regjistruar ose verifikuar juve ose pajisjen tuaj;\n  + p\u00ebr t\u2019iu p\u00ebrgjigjur pyetjeve ose k\u00ebrkesave tuaja p\u00ebr informacion;\n  + p\u00ebr t\u2019ju ofruar produkte dhe sh\u00ebrbime m\u00eb t\u00eb mira e m\u00eb t\u00eb personalizuara ku merret parasysh historia e blerjeve dhe rekordi i sh\u00ebrbimeve t\u00eb kompanis\u00eb suaj, si dhe informacione t\u00eb tjera p\u00ebrkat\u00ebse;\n  + subjekt i aprovimit tuaj t\u00eb ve\u00e7ant\u00eb ku k\u00ebrkohet nga ligji q\u00eb zbatohet, p\u00ebr t\u2019ju informuar p\u00ebr produktet dhe sh\u00ebrbimet e reja;\n  + p\u00ebr vler\u00ebsimin dhe analizimin e tregut, klient\u00ebve, produkteve dhe sh\u00ebrbimeve tona (p\u00ebrfshir\u00eb b\u00ebrjen e pyetjeve p\u00ebr opinionet tuaja mbi produktet dhe sh\u00ebrbimet tona dhe b\u00ebrjen e sondazheve me klient\u00ebt);\n  + p\u00ebr t\u00eb kuptuar m\u00ebnyr\u00ebn se si kompanit\u00eb p\u00ebrdorin sh\u00ebrbimet e biznesit n\u00eb m\u00ebnyr\u00eb q\u00eb t\u2019i p\u00ebrmir\u00ebsojm\u00eb dhe t\u00eb zhvillojm\u00eb produkte dhe sh\u00ebrbime t\u00eb reja;\n  + p\u00ebr t\u00eb ofruar sh\u00ebrbime mir\u00ebmbajtjeje dhe p\u00ebr t\u00eb ruajtur nj\u00eb nivel t\u00eb mjaftuesh\u00ebm sigurie n\u00eb sh\u00ebrbimet e biznesit;\n  + p\u00ebr t\u00eb mbrojtur t\u00eb drejtat, pron\u00ebn ose sigurin\u00eb e Samsung, ose t\u00eb cilitdo prej filialeve tona p\u00ebrkat\u00ebse, partner\u00ebve t\u00eb biznesit, punonj\u00ebsve ose klient\u00ebve tan\u00eb, p\u00ebr shembull, n\u00eb procedurat ligjore, investigimet e brendshme dhe investigimet nga autoritetet kompetente;\n  + ndryshe, me aprovimin tuaj t\u00eb ve\u00e7ant\u00eb ku k\u00ebrkohet nga ligji q\u00eb zbatohet ose si\u00e7 p\u00ebrshkruhet n\u00eb koh\u00ebn kur merret informacioni juaj;\n  + p\u00ebr t\u00eb komunikuar me ju n\u00eb lidhje me certifikimin e sh\u00ebrbimeve t\u00eb biznesit, si dhe p\u00ebr t\u2019ju dh\u00ebn\u00eb njoftime, p\u00ebrmbajtje, lajm\u00ebrime, oferta, promocione, materiale marketingu dhe komunikime t\u00eb tjera.\n\nNe i p\u00ebrdorim dhe i kombinojm\u00eb informacionet q\u00eb mbledhim rreth jush nga sh\u00ebrbimet e biznesit, pajisjet ose burimet e tjera p\u00ebr t\u2019ju ofruar nj\u00eb eksperienc\u00eb m\u00eb t\u00eb mir\u00eb. P\u00ebr shembull, ju mund t\u2019i p\u00ebrdorni detajet e llogaris\u00eb suaj Samsung jo vet\u00ebm n\u00eb sh\u00ebrbimet e biznesit n\u00eb t\u00eb cilat jeni regjistruar, por edhe n\u00eb sh\u00ebrbime t\u00eb tjera q\u00eb p\u00ebrdorin llogarit\u00eb Samsung. Ne gjithashtu p\u00ebrdorim informacionin q\u00eb ju jepni drejtp\u00ebrdrejt ose p\u00ebrmes burimeve t\u00eb tjera si\u00e7 tregohet m\u00eb sip\u00ebr p\u00ebr t\u00eb ofruar p\u00ebrmbajtje q\u00eb ju mund t\u00eb p\u00eblqeni ose q\u00eb mund t\u00eb keni personalizuar.\n\nSamsung p\u00ebrpunon informacionet personale p\u00ebr q\u00ebllimet q\u00eb tregohen m\u00eb sip\u00ebr. Baza ligjore e Samsung p\u00ebr p\u00ebrpunimin e informacioneve personale p\u00ebrfshin p\u00ebrpunimin:\n\n(i) n\u00eb m\u00ebnyr\u00eb q\u00eb t\u00eb mbajm\u00eb premtimet q\u00eb ju b\u00ebjm\u00eb, si p\u00ebr shembull p\u00ebr t\u2019ju ofruar sh\u00ebrbimin e biznesit\n\n(zbatimi i nj\u00eb kontrate (GDPR Neni 6(1)(b));\n\n(ii) p\u00ebr t\u00eb nxitur interesat e biznesit ton\u00eb (p\u00ebr shembull, p\u00ebr t\u00eb administruar marr\u00ebdh\u00ebnien q\u00eb kemi me ju) (interes legjitim (GDPR Neni 6(1)(f));\n\n(iii) p\u00ebr t\u2019iu p\u00ebrmbajtur ligjit, detyrimeve rregullatore dhe proceseve ligjore (GDPR Neni 6(1)(c)); dhe\n\n(iv) Me p\u00eblqimin tuaj (GDPR Neni 6(1)(a)).\n\n**Kujt ia zbulojm\u00eb informacionet tuaja?**\n\nNe do t\u2019i zbulojm\u00eb informacionet tuaja brenda biznesit ton\u00eb dhe me entet e m\u00ebposhtme, por vet\u00ebm p\u00ebr q\u00ebllimet q\u00eb tregohen m\u00eb sip\u00ebr.\n\n\u2022 Filialet: Kompani t\u00eb tjera t\u00eb Samsung Electronics Group t\u00eb cilat i kontrollojm\u00eb ose zot\u00ebrojm\u00eb ne.\n\n\u2022 Ofruesit e sh\u00ebrbimeve: Kompani t\u00eb zgjedhura me kujdes, t\u00eb cilat ofrojn\u00eb sh\u00ebrbime p\u00ebr ne ose n\u00eb emrin ton\u00eb. K\u00ebta ofrues zotohen gjithashtu t\u2019i mbrojn\u00eb informacionet tuaja.\n\n\u2022 Pal\u00ebt e tjera kur k\u00ebrkohet me ligj ose sipas nevoj\u00ebs p\u00ebr t\u00eb mbrojtur biznesin ton\u00eb: P\u00ebr shembull, mund t\u00eb jet\u00eb e nevojshme sipas ligjit, procedimeve ligjore ose urdhrave t\u00eb gjykat\u00ebs nga autoritetet qeveritare q\u00eb t\u00eb zbulohen informacionet tuaja. Gjithashtu ata mund t\u2019i k\u00ebrkojn\u00eb informacionet tuaja nga ne p\u00ebr zbatimin e ligjit, sigurin\u00eb komb\u00ebtare, anti-terrorizmin ose \u00e7\u00ebshtje t\u00eb tjera q\u00eb lidhen me sigurin\u00eb publike.\n\n\u2022 Pal\u00ebt e tjera n\u00eb lidhje me transaksionet e korporat\u00ebs: Ne mund t\u2019ia zbulojm\u00eb informacionet tuaja nj\u00eb pale t\u00eb tret\u00eb si pjes\u00eb e nj\u00eb bashkimi ose transferimi, blerjeje ose shitjeje, ose n\u00eb rastin e nj\u00eb falimentimi.\n\n\u2022 Pal\u00ebt e tjera me aprovimin tuaj ose me k\u00ebrkes\u00ebn tuaj: P\u00ebrve\u00e7 zbulimeve q\u00eb tregohen n\u00eb k\u00ebt\u00eb rregullore p\u00ebr privat\u00ebsin\u00eb, ne mund t\u00eb ndajm\u00eb informacione rreth jush me pal\u00eb t\u00eb treta kur ju jepni aprovimin ve\u00e7mas ose e k\u00ebrkoni vet\u00eb k\u00ebt\u00eb ndarje.\n\nParaqitjet q\u00eb b\u00ebni n\u00eb vende publike t\u00eb nj\u00eb faqeje interneti, aplikacioni celular ose sh\u00ebrbimi tjet\u00ebr online, si p\u00ebr shembull n\u00eb forume buletini, mund t\u00eb jen\u00eb t\u00eb shikueshme p\u00ebr p\u00ebrdoruesit e tjer\u00eb t\u00eb sh\u00ebrbimeve t\u00eb biznesit. Ne nuk kontrollojm\u00eb dhe nuk jemi p\u00ebrgjegj\u00ebs p\u00ebr m\u00ebnyr\u00ebn se si p\u00ebrdoruesit e sh\u00ebrbimeve t\u00eb biznesit mund ta p\u00ebrdorin k\u00ebt\u00eb informacion. P\u00ebr shembull, informacionet personale q\u00eb paraqitni n\u00eb vende publike mund t\u00eb grumbullohen dhe p\u00ebrdoren nga t\u00eb tjer\u00eb p\u00ebr t\u2019ju d\u00ebrguar mesazhe t\u00eb dh\u00ebna ose p\u00ebr q\u00ebllime t\u00eb tjera.\n\n**Si i mbajm\u00eb t\u00eb sigurta informacionet tuaja?**\n\nNe e marrim seriozisht mbrojtjen e t\u00eb dh\u00ebnave. Kemi marr\u00eb masa mbrojt\u00ebse fizike dhe teknike p\u00ebr t\u2019i mbajtur t\u00eb sigurta informacionet q\u00eb mbledhim. Sidoqoft\u00eb, ju lutem vini re se megjith\u00ebse marrin masa t\u00eb arsyeshme p\u00ebr t\u00eb mbrojtur informacionet tuaja, asnj\u00eb faqe interneti, transmetim me internet, sistem kompjuterik ose lidhje me val\u00eb nuk \u00ebsht\u00eb komplet e sigurt.\n\n**Ku i ruajm\u00eb t\u00eb dh\u00ebnat tuaja?**\n\nP\u00ebrdorimi ose pjes\u00ebmarrja juaj n\u00eb sh\u00ebrbimin e biznesit mund t\u00eb p\u00ebrfshij\u00eb transferimin, ruajtjen dhe p\u00ebrpunimin e informacioneve tuaja jasht\u00eb vendit ku banoni, n\u00eb p\u00ebrputhje me k\u00ebt\u00eb rregullore. K\u00ebto vende p\u00ebrfshijn\u00eb, nd\u00ebr t\u00eb tjera, Republik\u00ebn e Kores\u00eb, Shtetet e Bashkuara t\u00eb Amerik\u00ebs. Ju lutem vini re se ligjet p\u00ebr mbrojtjet e t\u00eb dh\u00ebnave dhe ligjet e tjera t\u00eb shteteve n\u00eb t\u00eb cilin mund t\u00eb transferohen t\u00eb dh\u00ebnat tuaja mund t\u00eb mos jen\u00eb aq gjith\u00ebp\u00ebrfshir\u00ebse sa ato n\u00eb vendin tuaj. Ne do t\u00eb marrim masa t\u00eb p\u00ebrshtatshme, n\u00eb pajtueshm\u00ebri me ligjin e zbatuesh\u00ebm, p\u00ebr t\u2019u siguruar q\u00eb informacionet tuaja personale t\u00eb jen\u00eb t\u00eb mbrojtura. K\u00ebto masa p\u00ebrfshijn\u00eb p\u00ebrdorimin e klauzolave kontraktuale standarde p\u00ebr t\u00eb mbrojtur transferimin e t\u00eb dh\u00ebnave jasht\u00eb ZEE ose Mbret\u00ebris\u00eb s\u00eb Bashkuar. P\u00ebr m\u00eb shum\u00eb informacion lidhur me masat mbrojt\u00ebse q\u00eb marrim p\u00ebr t\u00eb garantuar transferimin e ligjsh\u00ebm t\u00eb t\u00eb dh\u00ebnave tuaja n\u00eb vende jasht\u00eb BE-s\u00eb ose Mbret\u00ebris\u00eb s\u00eb Bashkuar, ose p\u00ebr t\u00eb marr\u00eb nj\u00eb kopje t\u00eb marr\u00ebveshjeve kontraktuale, ju lutemi t\u00eb na kontaktoni duke ndjekur metodat q\u00eb tregohen te pjesa **Na** **kontaktoni** n\u00eb k\u00ebt\u00eb rregullore p\u00ebr privat\u00ebsin\u00eb.\n\n**Cilat jan\u00eb t\u00eb drejtat tuaja?**\n\nInformacionet tuaja personale ju p\u00ebrkasin juve. Ju mund t\u00eb na k\u00ebrkoni q\u00eb t\u2019ju japim holl\u00ebsi se \u00e7far\u00eb kemi mbledhur, dhe mund t\u00eb na k\u00ebrkoni q\u00eb t\u2019i fshijm\u00eb ose korrigjojm\u00eb pasakt\u00ebsit\u00eb. Gjithashtu mund t\u00eb na k\u00ebrkoni q\u00eb t\u00eb ndalojm\u00eb ose kufizojm\u00eb p\u00ebrpunimin, ndarjen ose transferimin e informacioneve tuaja personale, si edhe q\u00eb t\u2019ju japim informacionet tuaja personale q\u00eb kemi mbledhur n\u00eb m\u00ebnyr\u00eb q\u00eb t\u2019i p\u00ebrdorni p\u00ebr q\u00ebllimet tuaja. P\u00ebr t\u00eb ushtruar t\u00eb drejtat tuaja, ju lutemi na kontaktoni duke ndjekur metodat q\u00eb tregohen te pjesa \u201cNa kontaktoni\u201d n\u00eb k\u00ebt\u00eb rregullore p\u00ebr privat\u00ebsin\u00eb.\n\nMegjithat\u00eb, n\u00ebse k\u00ebrkoni q\u00eb t\u2019i fshijm\u00eb informacionet tuaja personale, kjo mund t\u00eb b\u00ebj\u00eb q\u00eb t\u00eb mos p\u00ebrfitoni m\u00eb nga sh\u00ebrbimet e biznesit.\n\nN\u00ebse k\u00ebrkoni fshirjen e informacioneve tuaja personale, ju pranoni se mund t\u00eb mos jeni n\u00eb gjendje t\u00eb shikoni ose p\u00ebrdorni sh\u00ebrbimet e biznesit dhe se informacionet personale t\u00eb mbetura mund t\u00eb vazhdojn\u00eb t\u00eb q\u00ebndrojn\u00eb n\u00eb regjistrimet dhe arkivat e Samsung p\u00ebr nj\u00ebfar\u00eb kohe n\u00eb p\u00ebrputhje me ligjin e zbatuesh\u00ebm, por Samsung nuk do t\u2019i p\u00ebrdor\u00eb ato informacione p\u00ebr q\u00ebllime tregtare. Ju kuptoni se, pavar\u00ebsisht k\u00ebrkes\u00ebs suaj p\u00ebr fshirjen e tyre, Samsung ushtron t\u00eb drejt\u00ebn t\u2019i mbaj\u00eb informacionet tuaja personale, ose pjes\u00eb p\u00ebrkat\u00ebse t\u00eb tyre, n\u00eb p\u00ebrputhje me rregulloren ton\u00eb p\u00ebr mbrojtjen e t\u00eb dh\u00ebnave dhe ligjet e zbatueshme, n\u00ebse Samsung ka pezulluar, kufizuar ose mbyllur aksesin tuaj n\u00eb faqen e internetit p\u00ebr shkeljen e rregullave t\u00eb p\u00ebrdorimit t\u00eb Samsung, ose \u00e7far\u00ebdo rregulloreje tjet\u00ebr t\u00eb zbatueshme t\u00eb Samsung ose \u00e7far\u00ebdo ligji t\u00eb zbatuesh\u00ebm, ose kur \u00ebsht\u00eb e nevojshme p\u00ebr t\u00eb mbrojtur t\u00eb drejtat, pron\u00ebn ose sigurin\u00eb e Samsung, ose t\u00eb \u00e7do filiali, partneri biznesi, pun\u00ebdh\u00ebn\u00ebsi ose punonj\u00ebsi p\u00ebrkat\u00ebs.\n\n**P\u00ebr sa koh\u00eb i mbajm\u00eb informacionet tuaja?**\n\nNe nuk do t\u2019i mbajm\u00eb informacionet tuaja personale p\u00ebr koh\u00eb m\u00eb t\u00eb gjat\u00eb nga \u00e7\u2019\u00ebsht\u00eb e nevojshme p\u00ebr q\u00ebllimin p\u00ebr t\u00eb cilin jan\u00eb mbledhur. Kjo do t\u00eb thot\u00eb se informacionet do t\u00eb shkat\u00ebrrohen ose fshihen nga sistemet tona kur t\u00eb mos nevojiten m\u00eb.\n\nNe marrim hapa t\u00eb p\u00ebrshtatshme p\u00ebr t\u2019u siguruar q\u00eb t\u2019i p\u00ebrpunojm\u00eb dhe ruajm\u00eb informacionet tuaja duke u bazuar n\u00eb logjik\u00ebn e m\u00ebposhtme:\n\n1. T\u00eb pakt\u00ebn p\u00ebr koh\u00ebzgjatjen p\u00ebr t\u00eb cil\u00ebn informacioni p\u00ebrdoret p\u00ebr t\u2019ju ofruar nj\u00eb sh\u00ebrbim;\n\n2. Si\u00e7 k\u00ebrkohet nga ligji, nga detyrimet rregullatore, nga kontrata ose duke respektuar detyrimet tona ligjore;\n\n3. Vet\u00ebm p\u00ebr sa koh\u00eb \u00ebsht\u00eb e nevojshme p\u00ebr q\u00ebllimin p\u00ebr t\u00eb cilin jan\u00eb mbledhur, ose p\u00ebrpunuar, ose p\u00ebr koh\u00eb m\u00eb t\u00eb gjat\u00eb n\u00ebse \u00ebsht\u00eb e nevojshme sipas \u00e7far\u00ebdo kontrate, me sipas ligjit n\u00eb fuqi, ose p\u00ebr q\u00ebllime statistikore, subjekt i masave mbrojt\u00ebse t\u00eb p\u00ebrshtatshme.\n\n**Cilat sh\u00ebrbime t\u00eb pal\u00ebve t\u00eb treta p\u00ebrdorim?**\n\nSh\u00ebrbimet tona t\u00eb biznesit mund t\u00eb lidhen me faqe sh\u00ebrbimesh t\u00eb pal\u00ebve t\u00eb treta dhe produkte q\u00eb jan\u00eb jasht\u00eb kontrollit ton\u00eb. Ne nuk jemi p\u00ebrgjegj\u00ebs p\u00ebr sigurin\u00eb ose privat\u00ebsin\u00eb e \u00e7do informacioni t\u00eb grumbulluar nga faqet tona t\u00eb internetit dhe sh\u00ebrbimet e tjera. Duhet t\u00eb tregoni kujdes, dhe t\u00eb shqyrtoni deklaratat e privat\u00ebsis\u00eb q\u00eb zbatohen p\u00ebr faqet e internetit dhe sh\u00ebrbimet e pal\u00ebve t\u00eb treta q\u00eb p\u00ebrdorni.\n\n**Kukit**\n\nFaqja jon\u00eb e internetit p\u00ebrdor kuki p\u00ebr t\u2019ju dalluar nga p\u00ebrdoruesit e tjer\u00eb t\u00eb faqes son\u00eb t\u00eb internetit. Kjo ju ndihmon p\u00ebr t\u2019ju ofruar nj\u00eb eksperienc\u00eb m\u00eb t\u00eb mir\u00eb kur shfletoni faqen ton\u00eb t\u00eb internetit dhe na jep mund\u00ebsi t\u00eb p\u00ebrmir\u00ebsojm\u00eb sitin ton\u00eb.\n\nNj\u00eb kuki \u00ebsht\u00eb nj\u00eb skedar i vog\u00ebl me shkronja dhe numra q\u00eb ne e ruajm\u00eb n\u00eb shfletuesin ose n\u00eb hard-diskun e kompjuterit tuaj n\u00ebse ju pranoni. Kukit p\u00ebrmbajn\u00eb informacione t\u00eb r\u00ebnd\u00ebsishme q\u00eb transferohen n\u00eb hard-diskun e kompjuterit tuaj.\n\nNe p\u00ebrdorim kukit e m\u00ebposhtme:\n\n1. **Kuki q\u00eb jan\u00eb absolutisht t\u00eb nevojshme.** K\u00ebto kuki nevojiten p\u00ebr operimin e faqes son\u00eb t\u00eb internetit. Ato p\u00ebrfshijn\u00eb, p\u00ebr shembull, kuki q\u00eb b\u00ebjn\u00eb t\u00eb mundur q\u00eb t\u00eb hyni n\u00eb zona t\u00eb sigurta t\u00eb faqes son\u00eb t\u00eb internetit.\n2. **Kuki analitike ose performance.** K\u00ebto na japin mund\u00ebsi t\u00eb dallojm\u00eb dhe t\u00eb llogaritim numrin e vizitor\u00ebve, si dhe t\u00eb shohim se si vizitor\u00ebt l\u00ebvizin n\u00ebp\u00ebr faqen ton\u00eb t\u00eb internetit kur e p\u00ebrdorin. Kjo na ndihmon t\u00eb p\u00ebrmir\u00ebsojm\u00eb m\u00ebnyr\u00ebn se si punon faqja jon\u00eb e internetit, p\u00ebr shembull, duke u siguruar q\u00eb p\u00ebrdoruesit t\u00eb gjejn\u00eb me leht\u00ebsi at\u00eb q\u00eb k\u00ebrkojn\u00eb.\n3. **Kukit e funksioneve.** K\u00ebto p\u00ebrdoren p\u00ebr t\u2019ju njohur kur ktheheni n\u00eb faqen ton\u00eb t\u00eb internetit. Kjo na jep mund\u00ebsi t\u00eb personalizojm\u00eb p\u00ebrmbajtjen ton\u00eb p\u00ebr ju, t\u2019ju p\u00ebrsh\u00ebndesim me em\u00ebr dhe t\u00eb mbajm\u00eb mend preferencat tuaja (p\u00ebr shembull, gjuh\u00ebn ose rajonin q\u00eb keni zgjedhur).\n4. **Kuki sh\u00ebnjestruese.** K\u00ebto kuki regjistrojn\u00eb vizit\u00ebn tuaj n\u00eb faqen ton\u00eb t\u00eb internetit, faqet q\u00eb keni vizituar dhe linqet q\u00eb keni ndjekur. Ne do ta p\u00ebrdorim k\u00ebt\u00eb informacion p\u00ebr ta b\u00ebr\u00eb faqen ton\u00eb t\u00eb internetit dhe reklamat e shfaqura n\u00eb t\u00eb m\u00eb t\u00eb p\u00ebrshtatshme p\u00ebr interesat tuaja.\n\nMund t\u00eb gjeni m\u00eb shum\u00eb informacion rreth kukive individuale q\u00eb p\u00ebrdorim dhe q\u00ebllimet p\u00ebr t\u00eb cilat i p\u00ebrdorim n\u00eb tabel\u00ebn e m\u00ebposhtme:\n\n | Titulli i kukit | Q\u00ebllimi | M\u00eb shum\u00eb informacion | \n | --- | --- | --- | \n | **AspenUser** | Preferencat e p\u00ebrdoruesit n\u00eb aplikacionin e m\u00ebsimit.  Lloji i kukit: I vazhduesh\u00ebm (24 or\u00eb) | Currency=U.S.+Dollar  FromUTC=-5.00  Lang=en-us  LangPK=1  null  SessionIgnoreDCSFontMEssage=false  Timezone=America%2fNew+York  TimeZonePK=50  UXEnabled-=1 | \n | **olsUserPreferences** | Preferencat p\u00ebr pamjen dhe luajt\u00ebsin e kursit p\u00ebr p\u00ebrdoruesin.  Lloji i kukit : sesion | ApplySharedSA=1  CourseSA=1  CourseTOC=0  HomeCourseStatus=1  HomeLastTopics=1  HomeNextMilestone=1  HomeSchedule=1  null  Orgid=org-default  SkinAdm=default\\_st900  SkinAut=default\\_st900  SkinCMgr=default\\_st900  SkinCRwr=default\\_st900  SkinDsh=default\\_st900  SkinLrn=default\\_st900  SkinMgr=default\\_st900 | \n | <ul><li>(sumtauth</li></ul> | P\u00ebrdoren p\u00ebr t\u00eb autorizuar k\u00ebrkesa. Payload p\u00ebrmban k\u00ebrkesat e m\u00ebposhtme. Xhetoni prodhohet nga algoritmi HMAC-SHA256 dhe m\u00eb posht\u00eb tregohet se si duket gjat\u00eb transportit (teksti i ngjyrosur me t\u00eb verdh\u00eb \u00ebsht\u00eb p\u00ebrshkrimi q\u00eb kam shtuar p\u00ebr p\u00ebrfaq\u00ebsimin).  Lloji i kukit : sesion | Detajet e payload :  L\u00ebshuesi (Aplikacioni SumTotal q\u00eb ka l\u00ebshuar xhetonin. P.sh.: http://www.sumtotalsystems.com/coreui)  Subjekti (Emri i p\u00ebrdoruesit p\u00ebr t\u00eb cilin po k\u00ebrkohet xhetoni)  Audienca (P\u00ebr k\u00eb \u00ebsht\u00eb xhetoni. P.sh.: Tenant Key)  Skadimi (Koha e skadimit)  Jo i vlefsh\u00ebm para (NA)  L\u00ebshuar n\u00eb (Koha e l\u00ebshimit t\u00eb xhetonit)  ID e sesionit t\u00eb SSO Broker  UserId e p\u00ebrdoruesit q\u00eb emulon subjektin (Aplikohet vet\u00ebm n\u00eb modalitetin e emulimit)  UserName i p\u00ebrdoruesit q\u00eb emulon subjektin (Aplikohet vet\u00ebm n\u00eb modalitetin e emulimit)  Kultura e subjektit  UserId e subjektit  Flamuri i llogaris\u00eb vizitor p\u00ebr subjektin  PersonId e subjektit  tregues i jasht\u00ebm i subjektit  \u00c7el\u00ebsi Relying-Party (P.sh: EIXHRUI) | \n\nNe nuk ndajm\u00eb me pal\u00ebt e treta informacionin e mbledhur nga kukit.\n\nMund t\u2019i bllokoni kukit duke aktivizuar cil\u00ebsimin n\u00eb shfletuesin tuaj, i cili ju jep mund\u00ebsi t\u00eb refuzoni cil\u00ebsimin e t\u00eb gjitha ose t\u00eb disa kukive. Megjithat\u00eb, n\u00ebse p\u00ebrdorni cil\u00ebsimet e shfletuesit p\u00ebr t\u00eb bllokuar t\u00eb gjitha kukit (duke p\u00ebrfshir\u00eb kukit e domosdoshme), mund t\u00eb mos jeni n\u00eb gjendje t\u00eb pranoni t\u00eb gjitha ose disa pjes\u00eb t\u00eb faqes son\u00eb t\u00eb internetit.\n\nP\u00ebrve\u00e7se p\u00ebr kukit e domosdoshme, t\u00eb gjitha kukit do t\u00eb skadojn\u00eb pasi t\u00eb jet\u00eb arritur q\u00ebllimi p\u00ebr t\u00eb cilin jan\u00eb mbledhur.\n\n**Zgjedhjet tuaja**\n\nNe mund t\u2019ju ofrojm\u00eb mund\u00ebsi zgjedhjeje t\u00eb caktuara me informacionet personale q\u00eb marrim rreth jush.\n\nSh\u00ebrbimet e biznesit mund t\u00eb ofrojn\u00eb alternativa n\u00eb lidhje me mbledhjen, fshirjen dhe ndarjen e informacioneve t\u00eb caktuara q\u00eb lidhen me sh\u00ebrbimet e biznesit. N\u00ebse nuk doni t\u00eb lejoni q\u00eb sh\u00ebrbimet e biznesit t\u00eb mbledhin, ruajn\u00eb ose ndajn\u00eb informacione t\u00eb caktuara, mund t\u00eb mos jeni n\u00eb gjendje t\u2019i p\u00ebrdorni t\u00eb gjitha ve\u00e7orit\u00eb q\u00eb disponohen n\u00ebp\u00ebrmjet sh\u00ebrbimeve t\u00eb biznesit.\n\nP\u00ebr t\u00eb ushtruar t\u00eb drejtat tuaja, ju lutemi t\u00eb na kontaktoni si\u00e7 tregohet te pjesa\u00a0**Na kontaktoni** n\u00eb k\u00ebt\u00eb rregullore p\u00ebr privat\u00ebsin\u00eb.\n\n**Na kontaktoni**\n\nMund t\u00eb na kontaktoni p\u00ebr t\u00eb p\u00ebrdit\u00ebsuar preferencat tuaja, p\u00ebr t\u00eb ushtruar t\u00eb drejtat tuaja, p\u00ebr t\u00eb paraqitur nj\u00eb k\u00ebrkes\u00eb ose p\u00ebr t\u00eb na b\u00ebr\u00eb pyetje.\n\nMund t\u00eb na kontaktoni n\u00eb:\n\ndataprotection@samsung.com\n\nKontrolluesi i t\u00eb dh\u00ebnave\n\nSamsung Electronics Co., Ltd.\n\n129, Samsung-ro, Yeongtong-gu,\n\nSuwon-si, Gyeonggi-do 16677, Republic of Korea\n\nSamsung Electronics ka zyra n\u00eb gjith\u00eb Evrop\u00ebn, ndaj mund t\u00eb sigurohemi q\u00eb k\u00ebrkesa ose pyetja juaj do t\u00eb trajtohet nga skuadra p\u00ebr mbrojtjen e t\u00eb dh\u00ebnave n\u00eb rajonin tuaj.\n\nM\u00ebnyra m\u00eb e leht\u00eb p\u00ebr t\u00eb na kontaktuar \u00ebsht\u00eb n\u00ebp\u00ebrmjet faqes son\u00eb mb\u00ebshtet\u00ebse p\u00ebr privat\u00ebsin\u00eb n\u00eb https://www.samsung.com/request-desk.\n\nGjithashtu mund t\u00eb na kontaktoni n\u00eb:\n\nEuropean Data Protection Officer\n\nSamsung Electronics (UK) Limited\n\nSamsung House, 2000 Hillswood Drive, Chertsey, Surrey KT16 0RS, UK\n\nMund t\u00eb paraqitni nj\u00eb ankes\u00eb me autoritetin mbik\u00ebqyr\u00ebs p\u00ebrkat\u00ebs n\u00ebse mendoni se p\u00ebrpunimi i informacioneve tuaja personale nga ne shkel ligjin e zbatuesh\u00ebm. T\u00eb dh\u00ebnat e kontaktit p\u00ebr t\u00eb gjitha autoritetet mbik\u00ebqyr\u00ebse t\u00eb BE-s\u00eb mund t\u00eb gjenden n\u00eb https://ec.europa.eu/newsroom/article29/item-detail.cfm?item\\_id=612080.\n\n"
}