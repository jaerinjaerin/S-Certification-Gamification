{
    "contents": "\n\n**Samsung Plusi privaatsuspoliitika**\n\nKehtiv: 1. jaanuar 2025\n\nEttev\u00f5te Samsung Electronics Co., Ltd. (isikuandmete vastutav t\u00f6\u00f6tleja) (edaspidi \u201e**Samsung**\u201d) teab, kui oluline on privaatsus tema klientide ning nende t\u00f6\u00f6tajate ja partnerite jaoks, seep\u00e4rast soovime selgitada, kuidas teie isikuandmeid kogutakse, kasutatakse, avaldatakse, edastatakse ja s\u00e4ilitatakse. K\u00e4esolev privaatsuspoliitika annab \u00fclevaate viisidest, kuidas k\u00e4sitletakse isikuandmeid, mida kogutakse teenuse **Samsung Plus** (edaspidi \u201e**\u00e4riteenused**\u201d) kaudu.\n\nSeda privaatsuspoliitikat v\u00f5idakse aeg-ajalt uuendada, et kajastada \u00e4riteenustega seotud isikuandmete kasutamise muudatusi v\u00f5i kohaldatavates \u00f5igusaktides tehtud muudatusi. Selle dokumendi alguses on m\u00e4rgitud, millal on seda privaatsuspoliitikat viimati uuendatud. Privaatsuspoliitika uuendamise korral teavitame teid ette muudatustest, mida peame oluliseks, esitades vastava teate \u00e4riteenustes v\u00f5i vajaduse korral meili kaudu.\n\n**Milliseid isikuandmeid me kogume?**\n\nSeoses \u00e4riteenustega kogume eri t\u00fc\u00fcpi isikuandmeid.\n\nN\u00e4iteks.\n\n* Kogume isikuandmeid, mida edastate \u00e4riteenuste kasutamise k\u00e4igus, n\u00e4iteks teie nimi, aadress, meiliaadress ja kontaktandmed, ametinimetus ja ametikoht, ettev\u00f5te, keel, registreerimise \u00fcksikasjad, puuteinteraktsioonid ja muud sisestused ning suhtlusandmed, mida meile saadate v\u00f5i edastate v\u00f5i jagate meie klientidega.\n* Kogume andmeid selle kohta, kuidas te \u00e4riteenuseid kasutate; nende andmete hulka kuuluvad aeg ja kestus, millal ja kui kaua te teenuseid kasutate; nendesse k\u00fcpsistesse salvestatud teave, mille oleme teie seadmesse seadistanud, ja teave teie seadme s\u00e4tete kohta.\n* V\u00f5ime hankida teie kohta teie t\u00f6\u00f6andjalt v\u00f5i teenusepakkujalt v\u00f5i avalikult ja kaubanduses k\u00e4ttesaadavatest allikatest (seadusega lubatud piirides) ka isikliku loomuga teavet, mida v\u00f5ime \u00fchendada muu teie k\u00e4est v\u00f5i teie kohta saadud teabega (seadusega lubatud piirides v\u00f5i teie enda n\u00f5usolekul).\n* V\u00f5ime hankida ka muud teavet seoses teiepoolse \u00e4riteenuste kasutamisega, sealhulgas teave (kasutatavate rakendustega seotud teave, pildid, kalendri sissekanded ja sisu ning andmed muudest Samsungi ja kolmanda osapoole rakendustest, veebisaitidelt ja teenustest), mida me saame Samsungi ja kolmanda osapoole rakendustelt ja teenustelt, millele \u00e4riteenustel on juurdep\u00e4\u00e4s v\u00f5i mida need on kasutanud, et pakkuda teile teenuseid.\n* Me kogume automatiseeritud vahendite abil teavet teie \u00e4riteenustes lubatud seadmete kohta, n\u00e4iteks seadme mudel, operatsioonis\u00fcsteemi versioonid, seadme konfiguratsioonid ja s\u00e4tted, IP-aadressid ja seadme identifikaatorid ning muud kordumatud identifikaatorid. Lisaks v\u00f5ime hankida teavet selle kohta, kuidas, millal ja kui kaua kasutate \u00e4riteenustes lubatud seadmeid, sealhulgas teavet \u00e4riteenuste ja Samsungi ning kolmanda osapoole rakenduste ja teenuste kasutamise kohta teie seadmetes (nt rakenduste loend teie seadmetes, muusika, mida teie seadmetes esitatakse, veebisaidid, mida k\u00fclastate ja tehtavad otsingud).\n\nKogume \u00e4riteenuste kaudu isikuandmeid teie v\u00f5rgutegevuste kohta veebisaitidel ja \u00fchendatud seadmetes aja jooksul ning kolmanda osapoole veebisaitidel, seadmetes, rakendustes ja muudes v\u00f5rgufunktsioonides ning -teenustes. V\u00f5ime \u00e4riteenustes kasutada kolmanda osapoole anal\u00fc\u00fcsiteenuseid, nt Google Analytics. Nende anal\u00fc\u00fcsiteenuse teenusepakkujad aitavad meil anal\u00fc\u00fcsida teiepoolset \u00e4riteenuste kasutamist ja \u00e4riteenuseid t\u00e4iustada. Teavet, mida saame, v\u00f5ib avalikustada v\u00f5i seda v\u00f5ivad otseselt ise koguda need teenusepakkujad ja muud asjakohased kolmandad osapooled, kes seda teavet kasutavad, n\u00e4iteks \u00e4riteenuste kasutamise hindamiseks, \u00e4riteenuste haldamise abistamiseks ja tehniliste probleemide diagnoosimiseks. Lisateavet Google Analyticsi kohta leiate aadressilt <http://www.google.com/analytics/learn/privacy.html> ja <https://www.google.com/policies/privacy/partners/>.\n\nSaate soovi korral teatud t\u00fc\u00fcpi andmeid (nt kasutajanimi ja meiliaadress) meile mitte edastada. M\u00f5nel juhul v\u00f5ib see piirata teie \u00e4riteenuste kasutamise v\u00f5imet. \u00dcritame neid piiranguid v\u00f5imalikult h\u00e4sti selgitada teilt andmete k\u00fcsimisel, et saaksite langetada teadliku otsuse.\n\n**Kuidas me teie isikuandmeid kasutame?**\n\nV\u00f5ime kogutavaid andmeid kasutada selleks, et\n\n* + osutada tooteid ja teenuseid, mida teie (v\u00f5i teie t\u00f6\u00f6andja) on meilt taotlenud, samuti teie v\u00f5i teie seadme registreerimiseks ja autentimiseks;\n  + vastata teie k\u00fcsimustele ja infop\u00e4ringutele;\n  + pakkuda paremaid ja enam kohandatud tooteid ning teenuseid, mis v\u00f5tavad arvesse teie ettev\u00f5tte ostuajalugu ja teenusekirjeid ning muud asjakohast teavet;\n  + edastada teie n\u00f5usolekul (kui n\u00f5usolek on \u00f5igusaktide kohaselt vajalik) teile teavet uute toodete ja teenuste kohta;\n  + hinnata ja anal\u00fc\u00fcsida meie turgu, kliente, tooteid ja teenuseid (sealhulgas k\u00fcsimaks teilt arvamust meie toodete ja teenuste kohta ja korraldamaks kliendiuuringuid);\n  + m\u00f5ista viise, kuidas ettev\u00f5tted \u00e4riteenuseid kasutavad, et saaksime teenuseid edasi arendada ja t\u00f6\u00f6tada v\u00e4lja uusi tooteid ja teenuseid;\n  + osutada hooldusteenuseid ja tagada \u00e4riteenuste piisav turvalisus;\n  + kaitsta Samsungi ja k\u00f5ikide meie sidusettev\u00f5tete, \u00e4ripartnerite, t\u00f6\u00f6tajate ja klientide \u00f5igusi, vara ja turvalisust, seda n\u00e4iteks kohtumenetlustes, sisejuurdlustes ja juurdlustes, mida viivad l\u00e4bi p\u00e4devad asutused;\n  + t\u00e4ita muid eesm\u00e4rke, milleks olete asjakohaste \u00f5igusaktidega koosk\u00f5las andnud oma n\u00f5usoleku v\u00f5i mida on teile selgitatud andmete kogumise ajal;\n  + suhelda teiega seoses \u00e4riteenuste kinnitamisega ja edastada teatisi, sisu, teateid, pakkumisi, reklaamsisu, turundusmaterjale ning muud suhtlussisu.\n\nKasutame ja kombineerime andmeid, mida teie kohta meie \u00e4riteenustest, seadmetest v\u00f5i muudest allikatest kogume, et pakkuda teile paremat kogemust. N\u00e4iteks saate kasutada oma Samsungi konto \u00fcksikasju mitte ainult \u00e4riteenuses, mille kaudu registreerusite, vaid ka muudes teenustes, mis kasutavad Samsungi kontosid. Kasutame ka andmeid, mida edastate otse v\u00f5i muude \u00fclalkirjeldatud allikate kaudu, et pakkuda sisu, mis v\u00f5ib teile meeldida v\u00f5i mida olete isikup\u00e4rastanud.\n\nSamsung t\u00f6\u00f6tleb isikuandmeid \u00fclalkirjeldatud eesm\u00e4rkidel. Samsungi \u00f5iguslik alus isikuandmete t\u00f6\u00f6tlemiseks h\u00f5lmab t\u00f6\u00f6tlemist selleks, et:\n\ni) saaksime t\u00e4ita teile antud lubadusi, n\u00e4iteks osutada teile \u00e4riteenuseid\n\n(lepingu t\u00e4itmine (GDPR-i artikkel 6(1)(b));\n\nii) edendada meie \u00e4rihuve (n\u00e4iteks hallata \u00e4risuhteid teiega) (\u00f5igustatud huvi (GDPR-i artikkel 6(1)(f));\n\niii) t\u00e4ita seadusi, \u00f5iguslikke kohustusi ja \u00f5igusmenetlusi (GDPR-i artikkel 6(1)(c)); ja\n\niv) teha seda teie n\u00f5usolekul (GDPR-i artikkel 6(1)(a)).\n\n**Kellele me teie isikuandmeid avaldame?**\n\nAvaldame teie isikuandmeid oma ettev\u00f5tte sees ja j\u00e4rgmistele juriidilistele isikutele \u00fcksnes eespool nimetatud eesm\u00e4rkidel.\n\n\u2022 Sidusettev\u00f5tted: Samsung Electronicsi kontserni muud ettev\u00f5tted, kes on meie juhtimise all v\u00f5i omanduses.\n\n\u2022 Teenuseosutajad: hoolikalt valitud ettev\u00f5tted, kes osutavad teenuseid meie nimel. Need teenuseosutajad kohustuvad samuti teie isikuandmeid kaitsma.\n\n\u2022 Muud pooled, kui see on n\u00f5utud seadustega v\u00f5i on vajalik meie \u00e4ritegevuse kaitsmiseks: n\u00e4iteks v\u00f5ib teie andmete avaldamine olla vajalik seaduse, \u00f5igusmenetluse v\u00f5i valitsusasutuse kohtum\u00e4\u00e4ruse kohaselt. Teie andmeid v\u00f5idakse meilt taotleda ka \u00f5iguskaitse, riikliku julgeoleku, terrorismivastase v\u00f5itluse v\u00f5i muudel avaliku julgeolekuga seotud eesm\u00e4rkidel.\n\n\u2022 Muud pooled, kes on seotud \u00e4ri\u00fchingutehingutega: v\u00f5ime avaldada teie andmeid kolmandale isikule seoses \u00fchinemise v\u00f5i \u00fcleminekuga, \u00fclev\u00f5tmise v\u00f5i m\u00fc\u00fcgiga v\u00f5i pankrotiga.\n\n\u2022 Muud pooled teie n\u00f5usolekul v\u00f5i korraldusel: selles privaatsuspoliitika dokumendis nimetatud poolte k\u00f5rval v\u00f5ime jagada teie andmeid kolmandate isikutega, kui olete selleks eraldi n\u00f5usolu andnud v\u00f5i seda spetsiaalselt taotlenud.\n\nTeave, mida te avaldate veebilehe, mobiilirakenduse v\u00f5i muu v\u00f5rguteenuse avalikes osades, n\u00e4iteks nende teadetetahvlitel, v\u00f5ib olla n\u00e4htav ka teistele \u00e4riteenuste kasutajatele. Me ei kontrolli ega vastuta selle eest, kuidas teised \u00e4riteenuste kasutajad neid andmeid kasutada v\u00f5ivad. N\u00e4iteks v\u00f5idakse isikuandmeid, mida olete avalikes kohtades avaldanud, koguda ja kasutada teile soovimatute teadete saatmiseks v\u00f5i muudel eesm\u00e4rkidel.\n\n**Kuidas tagame teie isikuandmete turvalisuse?**\n\nSuhtume andmekaitsesse t\u00e4ie t\u00f5sidusega. Oleme kogutud andmete turvalisuse tagamiseks kasutusele v\u00f5tnud nii f\u00fc\u00fcsilised kui ka tehnilised meetmed. Juhime t\u00e4helepanu sellele, et kuigi rakendame teie isikuandmete kaitsmiseks m\u00f5istlikke meetmeid, pole \u00fckski veebisait, v\u00f5rgu\u00fclekanne, arvutis\u00fcsteem ega traadita side \u00fchendus kunagi t\u00e4iesti turvaline.\n\n**Kuhu me teie isikuandmeid saadame?**\n\nKui kasutate \u00e4riteenuseid v\u00f5i olete neisse kaasatud, v\u00f5idakse selle poliitika kohaselt teie isikuandmeid edastada teie elukohariigist v\u00e4ljapoole ning neid v\u00e4lisriigis s\u00e4ilitada ja t\u00f6\u00f6delda. Sellised v\u00e4lisriigid on muu hulgas Korea Vabariik ja Ameerika \u00dchendriigid. Juhime t\u00e4helepanu sellele, et riikides, kuhu teie isikuandmeid v\u00f5idakse edastada, ei pruugi andmekaitseseadused ja muud \u00f5igusaktid olla samasuguse ulatusega kui teie elukohariigis. Rakendame kohaldatavate \u00f5igusaktidega koosk\u00f5las asjakohaseid meetmeid, et tagada teie isikuandmete kaitstus. Nende meetmete hulka kuulub lepingu t\u00fc\u00fcptingimuste kasutamine, et kaitsta andmete edastust v\u00e4ljapoole Euroopa Majanduspiirkonda v\u00f5i \u00dchendkuningriiki. Kui soovite saada rohkem teavet meetmete kohta, mida rakendame teie isikuandmete kaitsmiseks nende \u00f5igusp\u00e4rasel edastamisel Euroopa Liidu riikidest v\u00f5i \u00dchendkuningriigist v\u00e4ljapoole, v\u00f5i kui soovite koopiat kehtivatest lepingutest, v\u00f5tke meiega \u00fchendust selle privaatsuspoliitika dokumendi jaotises \u201e**V\u00f5tke meiega** **\u00fchendust**\u201d nimetatud viisil.\n\n**Millised \u00f5igused teil on?**\n\nTeie isikuandmed kuuluvad teile. Teil on \u00f5igus k\u00fcsida meilt, milliseid andmeid me teie kohta kogume, ning n\u00f5uda meilt andmete kustutamist v\u00f5i parandamist. Teil on samuti \u00f5igus piirata oma isikuandmete t\u00f6\u00f6tlemist, jagamist v\u00f5i edastamist ning n\u00f5uda teie kohta kogutud andmete \u00fcleandmist teile, et saaksite neid kasutada oma eesm\u00e4rgil. Nende \u00f5iguste kasutamiseks v\u00f5tke meiega \u00fchendust selle privaatsuspoliitika dokumendi jaotises \u201eV\u00f5tke meiega \u00fchendust\u201d nimetatud viisil.\n\nPange siiski t\u00e4hele, et isikuandmete kustutamise korral ei pruugi teil enam olla juurdep\u00e4\u00e4su \u00e4riteenustele.\n\nKui esitate taotluse oma isikuandmete kustutamiseks, v\u00f5tate teadmiseks, et teil ei pruugi enam olla v\u00f5imalust \u00e4riteenustele juurde p\u00e4\u00e4seda ja neid kasutada ning et kohaldatavate \u00f5igusaktide kohaselt v\u00f5idakse mingit osa teie isikuandmetest veel teatud aja jooksul Samsungi registrites ja arhiivides s\u00e4ilitada, kuid Samsung ei kasuta neid andmeid \u00e4rilistel eesm\u00e4rkidel. V\u00f5tate teadmiseks, et vaatamata teie isikuandmete kustutamise taotlusele j\u00e4\u00e4b Samsungile meie andmes\u00e4ilituspoliitika ja kohaldatavate \u00f5igusaktidega koosk\u00f5las \u00f5igus s\u00e4ilitada teie isikuandmeid v\u00f5i asjakohast osa neist sel juhul, kui Samsung on teie juurdep\u00e4\u00e4su veebisaidile peatanud, piiranud v\u00f5i l\u00f5petanud seet\u00f5ttu, et olete rikkunud Samsungi kasutustingimusi v\u00f5i m\u00f5nda muud Samsungi kehtivat eeskirja v\u00f5i kohaldatavat \u00f5igusakti, ja kui see on vajalik Samsungi v\u00f5i meie sidusettev\u00f5tete, \u00e4ripartnerite, t\u00f6\u00f6tajate v\u00f5i klientide \u00f5iguste, vara v\u00f5i turvalisuse kaitsmiseks.\n\n**Kui kaua me teie isikuandmeid s\u00e4ilitame?**\n\nMe ei s\u00e4ilita teie isikuandmeid kauem, kui see on vajalik selle eesm\u00e4rgi t\u00e4itmiseks, milleks need on kogutud. See t\u00e4hendab, et need andmed h\u00e4vitatakse v\u00f5i kustutatakse meie s\u00fcsteemist siis, kui neid pole enam vaja.\n\nRakendame asjakohaseid meetmeid, et kindlustada teie isikuandmete t\u00f6\u00f6tlemine ja s\u00e4ilitamine allj\u00e4rgneva loogika kohaselt:\n\n1. v\u00e4hemalt niikaua, kuni andmeid kasutatakse teile teenuse osutamiseks;\n\n2. niikaua, kui seda n\u00f5uavad \u00f5igusaktid, \u00f5iguslik kohustus, leping v\u00f5i meie seadusega ette n\u00e4htud kohustused;\n\n3. \u00fcksnes niikaua, kuni see on vajalik selle eesm\u00e4rgi t\u00e4itmiseks, milleks andmed on kogutud ja milleks neid t\u00f6\u00f6deldakse, v\u00f5i kauem mis tahes lepingu, kohaldatava \u00f5igusakti v\u00f5i statistilise eesm\u00e4rgi t\u00e4itmiseks, rakendades asjakohaseid kaitsemeetmeid.\n\n**Millised kolmandate osapoolte teenuseid kasutame?**\n\nMeie \u00e4riteenused v\u00f5ivad suunata teid kolmandate osapoolte veebilehtedele ja teenuste juurde, mida meil pole v\u00f5imalik kontrollida. Me ei vastuta nende isikuandmete turvalisuse ega privaatsuse eest, mida on kogunud veebilehed v\u00f5i muud teenused. Soovitame teil olla ettevaatlik ning tutvuda privaatsuspoliitikatega, mis puudutavad neid kolmandate osapoolte veebilehti ja teenuseid, mida te kasutate.\n\n**K\u00fcpsised**\n\nMeie veebisait kasutab k\u00fcpsiseid, et eristada teid teistest meie veebisaidi kasutajatest. See aitab meil pakkuda teile head kogemust, kui sirvite meie veebisaiti, ja v\u00f5imaldab meil oma saiti t\u00e4iustada.\n\nK\u00fcpsis on v\u00e4ike t\u00e4htedest ja numbritest koosnev fail, mille salvestame teie brauserisse v\u00f5i teie arvuti k\u00f5vakettale, kui sellega n\u00f5ustute. K\u00fcpsised sisaldavad teavet, mis edastatakse teie arvuti k\u00f5vakettale.\n\nKasutame j\u00e4rgmisi k\u00fcpsiseid.\n\n1. **Tingimata vajalikud k\u00fcpsised.** Need k\u00fcpsised on vajalikud meie veebisaidi toimimiseks. Nende hulka kuuluvad n\u00e4iteks k\u00fcpsised, mis v\u00f5imaldavad teil sisse logida veebisaidi turvalistele aladele.\n2. **Anal\u00fc\u00fctilised v\u00f5i toimivusk\u00fcpsised.** Need v\u00f5imaldavad meil tuvastada ja loendada k\u00fclastajate arvu ning teada saada, kuidas k\u00fclastajad meie veebisaidil selle kasutamise ajal ringi liiguvad. See aitab meil t\u00e4iustada veebisaidi toimimist, n\u00e4iteks tagades, et kasutajad leiavad otsitava teabe h\u00f5lpsalt.\n3. **Funktsionaalsusk\u00fcpsised.** Neid kasutatakse teie \u00e4ratundmiseks, kui naasete meie veebisaidile. See v\u00f5imaldab meil isikup\u00e4rastada teile pakutavat sisu, tervitada teid nimeliselt ja pidada meeles teie eelistusi (n\u00e4iteks teie keele- v\u00f5i piirkonnavalikut).\n4. **Sihtimisk\u00fcpsised.** Need k\u00fcpsised registreerivad teie k\u00fclastuse meie veebisaidil, teie k\u00fclastatud lehed ja teie avatud lingid. Kasutame seda teavet, et muuta oma veebisait ja sellel kuvatavad reklaamid teie huvidele asjakohasemaks.\n\nLisateavet \u00fcksikute meie kasutatavate k\u00fcpsiste ja nende kasutamise eesm\u00e4rkide kohta leiate allolevast tabelist.\n\n | K\u00fcpsise pealkiri | Eesm\u00e4rk | Lisateave | \n | --- | --- | --- | \n | **AspenUser** | Kasutaja eelistused \u00f5pperakenduses.  K\u00fcpsise t\u00fc\u00fcp : p\u00fcsiv (24 tundi) | Currency=U.S.+Dollar  FromUTC=-5.00  Lang=en-us  LangPK=1  null  SessionIgnoreDCSFontMEssage=false  Timezone=America%2fNew+York  TimeZonePK=50  UXEnabled-=1 | \n | **olsUserPreferences** | Kasutaja r\u00fc\u00fc ja rajaeelistused.  K\u00fcpsise t\u00fc\u00fcp : seanss | ApplySharedSA=1  CourseSA=1  CourseTOC=0  HomeCourseStatus=1  HomeLastTopics=1  HomeNextMilestone=1  HomeSchedule=1  null  Orgid=org-default  SkinAdm=default\\_st900  SkinAut=default\\_st900  SkinCMgr=default\\_st900  SkinCRwr=default\\_st900  SkinDsh=default\\_st900  SkinLrn=default\\_st900  SkinMgr=default\\_st900 | \n | <ul><li>(sumtauth</li></ul> | Kasutatakse taotluste kinnitamiseks. Last sisaldab j\u00e4rgmisi v\u00e4iteid. T\u00f5end r\u00e4sitakse HMAC-SHA256 algoritmiga ja allpool on n\u00e4idatud, milline see transpordi ajal v\u00e4lja n\u00e4eb (kollasega esilet\u00f5stetud tekst on kirjeldus, mis t\u00e4histamiseks lisati).  K\u00fcpsise t\u00fc\u00fcp : seanss | Lasti \u00fcksikasjad:  V\u00e4ljastaja (SumTotal-rakendus, mis t\u00f5endi v\u00e4ljastas. Nt: http://www.sumtotalsystems.com/coreui)  Subjekt (selle kasutaja nimi, kelle jaoks t\u00f5endit taotletakse)  Sihtr\u00fchm (Kellele on t\u00f5end m\u00f5eldud. Nt: Rentniku v\u00f5ti)  Aegumine (aegumisaeg)  Ei kehti enne (NA)  V\u00e4ljastamisaeg (t\u00f5endi v\u00e4ljastamisaeg)  SSO maakleriseansi ID  Subjekti emuleeriva kasutaja UserId (kehtib ainult emuleerimisre\u017eiimis)  Subjekti emuleeriva kasutaja UserName (kehtib ainult emuleerimisre\u017eiimis)  Subjekti kultuur  Subjekti UserId  Subjekti k\u00fclaliskonto lipp  Subjekti PersonId  Subjekti v\u00e4list\u00e4his  S\u00f5ltuva osapoole v\u00f5ti (nt: EIXHRUI) | \n\nMe ei jaga k\u00fcpsiste abil kogutud andmeid \u00fchegi kolmanda osapoolega.\n\nSaate k\u00fcpsised blokeerida, aktiveerides oma brauseris s\u00e4tte, mis v\u00f5imaldab teil keelduda k\u00f5igi v\u00f5i osade k\u00fcpsiste kasutamisest. Kui kasutate aga brauseris\u00e4tteid k\u00f5igi k\u00fcpsiste (sealhulgas h\u00e4davajalike k\u00fcpsiste) blokeerimiseks, ei pruugi te saada juurdep\u00e4\u00e4su tervele v\u00f5i osale meie veebisaidile.\n\nKui v\u00e4lja arvata h\u00e4davajalikud k\u00fcpsised, aeguvad k\u00f5ik k\u00fcpsised p\u00e4rast seda, kui nende kogumise eesm\u00e4rk on saavutatud.\n\n**Teie otsused**\n\nPakume teile seoses teie kohta kogutavate isikuandmetega teatud otsustusvalikuid.\n\n\u00c4riteenuste korral v\u00f5idakse pakkuda valikuid, mis on seotud \u00e4riteenuseid puudutavate konkreetsete andmete kogumise, kustutamise ja jagamisega. Kui te ei luba \u00e4riteenustel koguda, s\u00e4ilitada v\u00f5i jagada teatud andmeid, siis ei pruugi teil olla v\u00f5imalik kasutada k\u00f5iki \u00e4riteenuste kaudu pakutavaid funktsioone.\n\nOtsuste tegemiseks v\u00f5tke meiega \u00fchendust selle privaatsuspoliitika dokumendi jaotises\u00a0\u201e**V\u00f5tke meiega \u00fchendust**\u201d nimetatud viisil.\n\n**V\u00f5tke meiega \u00fchendust**\n\nSaate meiega \u00fchendust v\u00f5tta oma eelistuste v\u00e4rskendamiseks, \u00f5iguste kasutamiseks, taotluse edastamiseks v\u00f5i k\u00fcsimuste esitamiseks.\n\nMeie kontaktandmed:\n\ndataprotection@samsung.com\n\nData Controller\n\nSamsung Electronics Co., Ltd.\n\n129, Samsung-ro, Yeongtong-gu,\n\nSuwon-si, Gyeonggi-do 16677, Republic of Korea\n\nSamsung Electronicsil on esindused k\u00f5ikjal Euroopas, seet\u00f5ttu saame tagada, et teie taotluse v\u00f5i p\u00e4ringu vaatab l\u00e4bi teie piirkonnas asuv andmekaitsemeeskond.\n\nK\u00f5ige h\u00f5lpsam on meiega \u00fchendust v\u00f5tta meie privaatsustoelehe kaudu aadressil https://www.samsung.com/request-desk.\n\nMeiega saate \u00fchendust v\u00f5tta ka aadressil:\n\nEuropean Data Protection Officer\n\nSamsung Electronics (UK) Limited\n\nSamsung House, 2000 Hillswood Drive, Chertsey, Surrey KT16 0RS, UK\n\nKui arvate, et viis, kuidas teie isikuandmeid t\u00f6\u00f6tleme, on vastuolus kohaldatavate \u00f5igusaktidega, saate esitada kaebuse asjaomasele j\u00e4relevalveasutusele. K\u00f5ikide ELi j\u00e4relevalveasutuste kontaktandmed leiate aadressilt https://ec.europa.eu/newsroom/article29/item-detail.cfm?item\\_id=612080.\n\n"
}