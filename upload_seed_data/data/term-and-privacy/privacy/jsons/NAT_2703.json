{
    "contents": "\n\n**Z\u00e1sady ochrany osobn\u00fdch \u00fadajov Samsung Plus**\n\n\u00da\u010dinn\u00e9 od: 1. janu\u00e1ra 2025\n\nSpolo\u010dnos\u0165 Samsung Electronics Co., Ltd. (Prev\u00e1dzkovate\u013e \u00fadajov) (\u201e**Samsung**\u201c) vie, ak\u00e9 d\u00f4le\u017eit\u00e9 je s\u00fakromie pre jej z\u00e1kazn\u00edkov a ich zamestnancov a partnerov. Sna\u017e\u00edme sa jasne informova\u0165 o tom, ako z\u00edskavame, pou\u017e\u00edvame, poskytujeme, pren\u00e1\u0161ame a uchov\u00e1vame va\u0161e inform\u00e1cie. Tieto z\u00e1sady ochrany osobn\u00fdch \u00fadajov poskytuj\u00fa preh\u013ead na\u0161ich informa\u010dn\u00fdch prakt\u00edk \u010do sa t\u00fdka osobn\u00fdch inform\u00e1ci\u00ed z\u00edskavan\u00fdch prostredn\u00edctvom **Samsung Plus** (\u201e**Obchodn\u00e9 slu\u017eby**\u201c).\n\nTieto z\u00e1sady ochrany osobn\u00fdch \u00fadajov sa m\u00f4\u017eu pravidelne aktualizova\u0165, aby odr\u00e1\u017eali zmeny v na\u0161ich postupoch t\u00fdkaj\u00facich sa osobn\u00fdch inform\u00e1ci\u00ed v s\u00favislosti s Obchodn\u00fdmi slu\u017ebami alebo zmeny pr\u00edslu\u0161n\u00fdch pr\u00e1vnych predpisov. V hornej \u010dasti t\u00fdchto z\u00e1sad ochrany osobn\u00fdch \u00fadajov bude uveden\u00fd d\u00e1tum ich poslednej aktualiz\u00e1cie. Ak budeme aktualizova\u0165 z\u00e1sady ochrany osobn\u00fdch \u00fadajov, budeme v\u00e1s vopred informova\u0165 o zmen\u00e1ch, ktor\u00e9 pova\u017eujeme za v\u00fdznamn\u00e9, a to umiestnen\u00edm ozn\u00e1menia v Obchodn\u00fdch slu\u017eb\u00e1ch, pr\u00edpadne e-mailom.\n\n**Ak\u00e9 inform\u00e1cie z\u00edskavame?**\n\nV s\u00favislosti s Obchodn\u00fdmi slu\u017ebami budeme z\u00edskava\u0165 r\u00f4zne typy osobn\u00fdch inform\u00e1ci\u00ed.\n\nNapr\u00edklad:\n\n* Budeme z\u00edskava\u0165 osobn\u00e9 inform\u00e1cie, ktor\u00e9 poskytnete pri svojich interakci\u00e1ch s Obchodn\u00fdmi slu\u017ebami, napr\u00edklad va\u0161e meno, adresu, e-mailov\u00fa adresu a kontaktn\u00e9 \u00fadaje, pracovn\u00fa funkciu a poz\u00edciu, spolo\u010dnos\u0165, jazyk, registra\u010dn\u00e9 \u00fadaje, dotykov\u00fdmi interakciami a in\u00fdmi vstupmi a akouko\u013evek komunik\u00e1ciou, ktor\u00fa n\u00e1m po\u0161lete alebo doru\u010d\u00edte alebo ktor\u00fa zdie\u013eate s na\u0161imi z\u00e1kazn\u00edkmi;\n* Budeme z\u00edskava\u0165 \u00fadaje o va\u0161om pou\u017e\u00edvan\u00ed Obchodn\u00fdch slu\u017eieb vr\u00e1tane \u010dasu a trvania v\u00e1\u0161ho pou\u017e\u00edvania, inform\u00e1cie uchov\u00e1van\u00e9 v s\u00faboroch cookie, ktor\u00e9 sme nastavili na va\u0161om zariaden\u00ed a inform\u00e1cie o nastaveniach v\u00e1\u0161ho zaradenia;\n* M\u00f4\u017eeme tie\u017e dost\u00e1va\u0165 osobn\u00e9 inform\u00e1cie o v\u00e1s od v\u00e1\u0161ho zamestn\u00e1vate\u013ea alebo poskytovate\u013ea slu\u017eieb \u010di z verejne a komer\u010dne dostupn\u00fdch zdrojov (ako to umo\u017e\u0148uj\u00fa pr\u00e1vne predpisy), ktor\u00e9 m\u00f4\u017eeme skombinova\u0165 s in\u00fdmi inform\u00e1ciami, ktor\u00e9 od v\u00e1s alebo o v\u00e1s dostaneme (ako to umo\u017e\u0148uj\u00fa pr\u00e1vne predpisy alebo inak s va\u0161\u00edm samostatn\u00fdm s\u00fahlasom).\n* M\u00f4\u017eeme z\u00edska\u0165 aj \u010fal\u0161ie inform\u00e1cie s\u00favisiace s va\u0161\u00edm pou\u017e\u00edvan\u00edm Obchodn\u00fdch slu\u017eieb vr\u00e1tane inform\u00e1ci\u00ed (ako s\u00fa inform\u00e1cie s\u00favisiace s aplik\u00e1ciami, ktor\u00e9 pou\u017e\u00edvate, obr\u00e1zky, z\u00e1znamy v kalend\u00e1ri a obsah a \u00fadaje z in\u00fdch aplik\u00e1ci\u00ed, webov\u00fdch lokal\u00edt a slu\u017eieb spolo\u010dnosti Samsung a tret\u00edch str\u00e1n), ktor\u00e9 dostaneme z aplik\u00e1ci\u00ed a slu\u017eieb spolo\u010dnosti Samsung a tret\u00edch str\u00e1n, ku ktor\u00fdm pristupuj\u00fa alebo ich pou\u017e\u00edvaj\u00fa Obchodn\u00e9 slu\u017eby, aby v\u00e1m mohli poskytova\u0165 slu\u017eby.\n* Pomocou automatizovan\u00fdch prostriedkov z\u00edskavame inform\u00e1cie o va\u0161ich zariadeniach s aktivovan\u00fdmi Obchodn\u00fdmi slu\u017ebami, napr\u00edklad o modeloch zariaden\u00ed, verzi\u00e1ch OS, konfigur\u00e1ci\u00e1ch a nastaveniach zariaden\u00ed, adres\u00e1ch IP a identifik\u00e1toroch zariaden\u00ed a in\u00fdch jedine\u010dn\u00fdch identifik\u00e1toroch. Okrem toho m\u00f4\u017eeme z\u00edskava\u0165 inform\u00e1cie o tom, ako, kedy a ako dlho pou\u017e\u00edvate svoje zariadenia s aktivovan\u00fdmi Obchodn\u00fdmi slu\u017ebami vr\u00e1tane v\u00e1\u0161ho pou\u017e\u00edvania Obchodn\u00fdch slu\u017eieb a aplik\u00e1ci\u00ed a slu\u017eieb spolo\u010dnosti Samsung a tret\u00edch str\u00e1n na t\u00fdchto zariadeniach (napr\u00edklad o zozname aplik\u00e1ci\u00ed na va\u0161ich zariadeniach, prehr\u00e1vanej hudbe, nav\u0161tevovan\u00fdch webov\u00fdch lokalit\u00e1ch a vyh\u013ead\u00e1vaniach).\n\nProstredn\u00edctvom Obchodn\u00fdch slu\u017eieb z\u00edskavame osobn\u00e9 inform\u00e1cie o va\u0161ich online \u010dinnostiach na webov\u00fdch lokalit\u00e1ch a pripojen\u00fdch zariadeniach v priebehu \u010dasu a naprie\u010d webov\u00fdmi lokalitami, zariadeniami, aplik\u00e1ciami a in\u00fdmi online funkciami a slu\u017ebami tret\u00edch str\u00e1n. V r\u00e1mci Obchodn\u00fdch slu\u017eieb m\u00f4\u017eeme pou\u017e\u00edva\u0165 analytick\u00e9 slu\u017eby tret\u00edch str\u00e1n, ako s\u00fa napr\u00edklad slu\u017eby Google Analytics. Poskytovatelia slu\u017eieb, ktor\u00ed spravuj\u00fa tieto analytick\u00e9 slu\u017eby, n\u00e1m pom\u00e1haj\u00fa analyzova\u0165 va\u0161e pou\u017e\u00edvanie Obchodn\u00fdch slu\u017eieb a zlep\u0161ova\u0165 Obchodn\u00e9 slu\u017eby. Inform\u00e1cie, ktor\u00e9 z\u00edskame, m\u00f4\u017eu by\u0165 spr\u00edstupnen\u00e9 t\u00fdmto poskytovate\u013eom a in\u00fdm relevantn\u00fdm tret\u00edm stran\u00e1m, ktor\u00e9 pou\u017e\u00edvaj\u00fa tieto inform\u00e1cie napr\u00edklad na hodnotenie pou\u017e\u00edvania Obchodn\u00fdch slu\u017eieb, pomoc so spravovan\u00edm Obchodn\u00fdch slu\u017eieb a diagnostiku technick\u00fdch probl\u00e9mov, alebo nimi m\u00f4\u017eu by\u0165 z\u00edskavan\u00e9 priamo. Ak sa chcete dozvedie\u0165 viac o Google Analytics, nav\u0161t\u00edvte str\u00e1nku <http://www.google.com/analytics/learn/privacy.html> a <https://www.google.com/policies/privacy/partners/>.\n\nM\u00f4\u017eete sa rozhodn\u00fa\u0165, \u017ee n\u00e1m neposkytnete ur\u010dit\u00e9 typy inform\u00e1ci\u00ed, napr\u00edklad meno pou\u017e\u00edvate\u013ea a e-mailov\u00fa adresu. V niektor\u00fdch pr\u00edpadoch to m\u00f4\u017ee obmedzi\u0165 va\u0161u schopnos\u0165 pou\u017e\u00edva\u0165 Obchodn\u00e9 slu\u017eby. Urob\u00edme, \u010do bude v na\u0161ich sil\u00e1ch, aby sme v\u00e1m tieto obmedzenia vysvetlili, ke\u010f v\u00e1s \u017eiadame o inform\u00e1cie, aby ste sa mohli informovane rozhodn\u00fa\u0165.\n\n**Ako pou\u017e\u00edvame va\u0161e inform\u00e1cie?**\n\nInform\u00e1cie, ktor\u00e9 z\u00edskavame, m\u00f4\u017eeme pou\u017e\u00edva\u0165 na nasleduj\u00face \u00fa\u010dely:\n\n* + na poskytovanie produktov a slu\u017eieb, ktor\u00e9 ste vy (alebo v\u00e1\u0161 zamestn\u00e1vate\u013e) po\u017eadovali, a na zaregistrovanie alebo overenie v\u00e1s alebo v\u00e1\u0161ho zariadenia,\n  + na odpovedanie na va\u0161e ot\u00e1zky alebo \u017eiadosti o inform\u00e1cie,\n  + na pon\u00fakanie lep\u0161\u00edch a prisp\u00f4sobenej\u0161\u00edch produktov a slu\u017eieb, ktor\u00e9 zoh\u013ead\u0148uj\u00fa hist\u00f3riu n\u00e1kupov va\u0161ej spolo\u010dnosti a z\u00e1znam o slu\u017eb\u00e1ch a \u010fal\u0161ie relevantn\u00e9 inform\u00e1cie,\n  + na z\u00e1klade v\u00e1\u0161ho samostatn\u00e9ho s\u00fahlasu, kde to vy\u017eaduj\u00fa platn\u00e9 pr\u00e1vne predpisy, na va\u0161e informovanie o nov\u00fdch produktoch a slu\u017eb\u00e1ch,\n  + na pos\u00fadenie a anal\u00fdzu n\u00e1\u0161ho trhu, z\u00e1kazn\u00edkov, produktov a slu\u017eieb (vr\u00e1tane toho, aby sme v\u00e1s po\u017eiadali o va\u0161e n\u00e1zory na na\u0161e produkty a slu\u017eby a vykon\u00e1vania prieskumov spokojnosti z\u00e1kazn\u00edkov),\n  + na pochopenie sp\u00f4sobu, ak\u00fdm spolo\u010dnosti pou\u017e\u00edvaj\u00fa Obchodn\u00e9 slu\u017eby, aby sme ich mohli vylep\u0161ova\u0165 a vyv\u00edja\u0165 nov\u00e9 produkty a slu\u017eby,\n  + na poskytovanie slu\u017eieb \u00fadr\u017eby a udr\u017eiavanie dostato\u010dnej \u00farovne zabezpe\u010denia na Obchodn\u00fdch slu\u017eb\u00e1ch,\n  + na ochranu pr\u00e1v, majetku alebo bezpe\u010dnosti spolo\u010dnosti Samsung alebo akejko\u013evek na\u0161ej pr\u00edslu\u0161nej pridru\u017eenej spolo\u010dnosti, obchodn\u00fdch partnerov, zamestnancov alebo z\u00e1kazn\u00edkov, napr\u00edklad v s\u00fadnych konaniach, intern\u00fdch vy\u0161etrovaniach a vy\u0161etrovaniach kompetentn\u00fdmi org\u00e1nmi,\n  + inak s va\u0161\u00edm osobitn\u00fdm s\u00fahlasom, kde to vy\u017eaduj\u00fa platn\u00e9 pr\u00e1vne predpisy alebo ako je stanoven\u00e9 v \u010dase z\u00edskavania va\u0161ich inform\u00e1ci\u00ed,\n  + na komunik\u00e1ciu s vami v s\u00favislosti s certifik\u00e1ciou Obchodn\u00fdch slu\u017eieb a poskytovanie ozn\u00e1men\u00ed, obsahu, upozornen\u00ed, pon\u00fak, propaga\u010dn\u00fdch akci\u00ed, marketingov\u00fdch materi\u00e1lov a inej komunik\u00e1cie.\n\nPou\u017e\u00edvame a kombinujeme inform\u00e1cie, ktor\u00e9 o v\u00e1s z\u00edskavame z na\u0161ich Obchodn\u00fdch slu\u017eieb, zariaden\u00ed alebo in\u00fdch zdrojov, aby sme v\u00e1m poskytli lep\u0161iu sk\u00fasenos\u0165. Napr\u00edklad \u00fadaje o svojom \u00fa\u010dte Samsung m\u00f4\u017eete pou\u017e\u00edva\u0165 nielen v r\u00e1mci Obchodnej slu\u017eby, v ktorej ste sa zaregistrovali, ale aj v in\u00fdch slu\u017eb\u00e1ch, ktor\u00e9 pou\u017e\u00edvaj\u00fa \u00fa\u010dty Samsung. Inform\u00e1cie, ktor\u00e9 n\u00e1m poskytnete priamo alebo prostredn\u00edctvom in\u00fdch zdrojov, ako je op\u00edsan\u00e9 vy\u0161\u0161ie, pou\u017e\u00edvame aj na poskytovanie obsahu, ktor\u00fd by sa v\u00e1m mohol p\u00e1\u010di\u0165 alebo ktor\u00fd ste si prisp\u00f4sobili.\n\nSpolo\u010dnos\u0165 Samsung sprac\u00fava osobn\u00e9 inform\u00e1cie na vy\u0161\u0161ie uveden\u00e9 \u00fa\u010dely. Pr\u00e1vny z\u00e1klad spolo\u010dnosti Samsung na sprac\u00favanie osobn\u00fdch inform\u00e1ci\u00ed zah\u0155\u0148a sprac\u00favanie na nasleduj\u00face \u00fa\u010dely:\n\n(i) aby sme mohli dodr\u017ea\u0165, \u010do sme v\u00e1m s\u013e\u00fabili, aby sme v\u00e1m mohli napr\u00edklad poskytova\u0165 Obchodn\u00fa slu\u017ebu\n\n(plnenie zmluvy (GDPR Article 6(1)(b));\n\n(ii) na presadzovanie na\u0161ich obchodn\u00fdch z\u00e1ujmov (napr\u00edklad na riadenie n\u00e1\u0161ho vz\u0165ahu s vami) (opr\u00e1vnen\u00fd z\u00e1ujem (GDPR Article 6(1)(f));\n\n(iii) na dodr\u017eiavanie pr\u00e1vnych predpisov, regula\u010dn\u00fdch povinnost\u00ed a pr\u00e1vnych postupov (GDPR Article 6(1)(c)); a\n\n(iv) s va\u0161\u00edm s\u00fahlasom (GDPR Article 6(1)(a)).\n\n**Komu poskytujeme va\u0161e inform\u00e1cie?**\n\nVa\u0161e inform\u00e1cie poskytneme interne v r\u00e1mci n\u00e1\u0161ho podnikania a nasleduj\u00facim subjektom, ale iba na vy\u0161\u0161ie uveden\u00e9 \u00fa\u010dely.\n\n\u2022 Pridru\u017een\u00e9 spolo\u010dnosti: in\u00e9 spolo\u010dnosti skupiny Samsung Electronics, ktor\u00e9 riadime alebo vlastn\u00edme.\n\n\u2022 Poskytovatelia slu\u017eieb: starostlivo vybran\u00e9 spolo\u010dnosti, ktor\u00e9 poskytuj\u00fa slu\u017eby pre n\u00e1s alebo v na\u0161om mene. T\u00edto poskytovatelia sa tie\u017e zaviazali chr\u00e1ni\u0165 va\u0161e inform\u00e1cie.\n\n\u2022 In\u00e9 strany, ak to vy\u017eaduj\u00fa pr\u00e1vne predpisy alebo ak je to potrebn\u00e9 na ochranu n\u00e1\u0161ho podnikania: Poskytnutie va\u0161ich inform\u00e1ci\u00ed m\u00f4\u017ee by\u0165 potrebn\u00e9 napr\u00edklad na z\u00e1klade pr\u00e1vnych predpisov, pr\u00e1vneho procesu alebo s\u00fadneho nariadenia vl\u00e1dnych org\u00e1nov. Va\u0161e inform\u00e1cie m\u00f4\u017eu od n\u00e1s po\u017eadova\u0165 aj na \u00fa\u010dely presadzovania pr\u00e1va, n\u00e1rodnej bezpe\u010dnosti, boja proti terorizmu alebo in\u00e9 \u00fa\u010dely s\u00favisiace s verejnou bezpe\u010dnos\u0165ou.\n\n\u2022 In\u00e9 strany v s\u00favislosti s firemn\u00fdmi transakciami: Va\u0161e inform\u00e1cie m\u00f4\u017eeme poskytn\u00fa\u0165 tretej strane v r\u00e1mci zl\u00fa\u010denia alebo prevodu, nadobudnutia alebo predaja, alebo v pr\u00edpade bankrotu.\n\n\u2022 In\u00e9 strany s va\u0161\u00edm s\u00fahlasom alebo na v\u00e1\u0161 pokyn: Okrem poskytnut\u00ed op\u00edsan\u00fdch v t\u00fdchto z\u00e1sad\u00e1ch ochrany osobn\u00fdch \u00fadajov m\u00f4\u017eeme inform\u00e1cie o v\u00e1s zdie\u013ea\u0165 s tret\u00edmi stranami, ak s tak\u00fdmto zdie\u013ean\u00edm vyjadr\u00edte osobitn\u00fd s\u00fahlas alebo o\u0148 po\u017eiadate.\n\nPr\u00edspevky, ktor\u00e9 ste odoslali na verejn\u00e9 oblasti webovej lokality, mobilnej aplik\u00e1cie alebo inej online slu\u017eby, napr\u00edklad na v\u00fdvesky, m\u00f4\u017eu by\u0165 zobrazite\u013en\u00e9 in\u00fdmi pou\u017e\u00edvate\u013emi Obchodn\u00fdch slu\u017eieb. Nekontrolujeme a nie sme zodpovedn\u00ed za to, ako in\u00ed pou\u017e\u00edvatelia Obchodn\u00fdch slu\u017eieb m\u00f4\u017eu pou\u017ei\u0165 tieto inform\u00e1cie. Napr\u00edklad osobn\u00e9 inform\u00e1cie, ktor\u00e9 odovzd\u00e1te na verejn\u00fdch oblastiach, m\u00f4\u017eu by\u0165 z\u00edskavan\u00e9 a pou\u017e\u00edvan\u00e9 in\u00fdmi osobami na to, aby v\u00e1m posielali nevy\u017eiadan\u00e9 spr\u00e1vy alebo na in\u00e9 \u00fa\u010dely.\n\n**Ako uchov\u00e1vame va\u0161e inform\u00e1cie v bezpe\u010d\u00ed?**\n\nOchranu \u00fadajov berieme v\u00e1\u017ene. Zaviedli sme fyzick\u00e9 a technick\u00e9 bezpe\u010dnostn\u00e9 opatrenia na zabezpe\u010denie inform\u00e1ci\u00ed, ktor\u00e9 z\u00edskavame. Majte v\u0161ak na pam\u00e4ti, \u017ee hoci podnik\u00e1me primeran\u00e9 kroky na ochranu va\u0161ich inform\u00e1ci\u00ed, \u017eiadna webov\u00e1 lokalita, internetov\u00fd prenos, po\u010d\u00edta\u010dov\u00fd syst\u00e9m ani bezdr\u00f4tov\u00e9 pripojenie nie je \u00faplne bezpe\u010dn\u00e9.\n\n**Kam odosielame va\u0161e \u00fadaje?**\n\nVa\u0161e pou\u017e\u00edvanie alebo \u00fa\u010das\u0165 v Obchodn\u00fdch slu\u017eb\u00e1ch m\u00f4\u017ee zah\u0155\u0148a\u0165 prenos, uchov\u00e1vanie a sprac\u00favanie va\u0161ich inform\u00e1ci\u00ed mimo krajiny v\u00e1\u0161ho bydliska, \u010do je v s\u00falade s t\u00fdmito z\u00e1sadami. Medzi tak\u00e9to krajiny patria okrem in\u00e9ho K\u00f3rejsk\u00e1 republika a USA. Upozor\u0148ujeme, \u017ee z\u00e1kony o ochrane \u00fadajov a in\u00e9 pr\u00e1vne predpisy kraj\u00edn, do ktor\u00fdch sa va\u0161e inform\u00e1cie m\u00f4\u017eu pren\u00e1\u0161a\u0165, nemusia by\u0165 tak\u00e9 komplexn\u00e9 ako pr\u00e1vne predpisy vo va\u0161ej krajine. V s\u00falade s platn\u00fdmi pr\u00e1vnymi predpismi prijmeme pr\u00edslu\u0161n\u00e9 opatrenia na zaistenie toho, aby va\u0161e osobn\u00e9 inform\u00e1cie zostali chr\u00e1nen\u00e9. Medzi tak\u00e9 opatrenia patr\u00ed pou\u017e\u00edvanie \u0161tandardn\u00fdch zmluvn\u00fdch dolo\u017eiek na ochranu prenosu \u00fadajov mimo EHP alebo Spojen\u00e9ho kr\u00e1\u013eovstva. Ak sa chcete dozvedie\u0165 \u010fal\u0161ie inform\u00e1cie o bezpe\u010dnostn\u00fdch opatreniach, ktor\u00e9 prij\u00edmame na zaistenie z\u00e1konn\u00e9ho prenosu va\u0161ich \u00fadajov do kraj\u00edn mimo E\u00da alebo Spojen\u00e9ho kr\u00e1\u013eovstva, alebo ak chcete z\u00edska\u0165 k\u00f3piu platn\u00fdch zmluvn\u00fdch doh\u00f4d, kontaktujte n\u00e1s sp\u00f4sobmi uveden\u00fdmi v \u010dasti **Kontaktujte** **n\u00e1s** v t\u00fdchto z\u00e1sad\u00e1ch ochrany osobn\u00fdch \u00fadajov.\n\n**Ak\u00e9 m\u00e1te pr\u00e1va?**\n\nVa\u0161e osobn\u00e9 inform\u00e1cie patria v\u00e1m. M\u00f4\u017eete n\u00e1s po\u017eiada\u0165, aby sme v\u00e1m poskytli podrobnosti o tom, \u010do sme z\u00edskali, a m\u00f4\u017eete n\u00e1s po\u017eiada\u0165, aby sme pr\u00edslu\u0161n\u00e9 inform\u00e1cie vymazali, pr\u00edpadne v nich opravili nepresnosti. M\u00f4\u017eete n\u00e1s tie\u017e po\u017eiada\u0165 o obmedzenie sprac\u00favania, zdie\u013eania alebo prenosu va\u0161ich osobn\u00fdch inform\u00e1ci\u00ed, ako aj o poskytnutie va\u0161ich osobn\u00fdch inform\u00e1ci\u00ed, ktor\u00e9 sme z\u00edskali, aby ste ich mohli pou\u017ei\u0165 na svoje vlastn\u00e9 \u00fa\u010dely. Ak si chcete uplatni\u0165 svoje pr\u00e1va, kontaktujte n\u00e1s sp\u00f4sobmi uveden\u00fdmi v \u010dasti Kontaktujte n\u00e1s v t\u00fdchto z\u00e1sad\u00e1ch ochrany osobn\u00fdch \u00fadajov.\n\nAk n\u00e1s v\u0161ak po\u017eiadate o vymazanie va\u0161ich osobn\u00fdch inform\u00e1ci\u00ed, m\u00f4\u017eete tie\u017e strati\u0165 pr\u00edstup k Obchodn\u00fdm slu\u017eb\u00e1m.\n\nAk po\u017eadujete vymazanie osobn\u00fdch inform\u00e1ci\u00ed, beriete na vedomie, \u017ee mo\u017eno nebudete m\u00f4c\u0165 pristupova\u0165 k Obchodn\u00fdm slu\u017eb\u00e1m alebo ich pou\u017e\u00edva\u0165 a \u017ee zvy\u0161n\u00e9 osobn\u00e9 inform\u00e1cie m\u00f4\u017eu na\u010falej ur\u010dit\u00fd \u010das zost\u00e1va\u0165 v z\u00e1znamoch a arch\u00edvoch spolo\u010dnosti Samsung v s\u00falade s pr\u00edslu\u0161n\u00fdmi pr\u00e1vnymi predpismi, ale spolo\u010dnos\u0165 Samsung nebude tieto inform\u00e1cie pou\u017e\u00edva\u0165 na komer\u010dn\u00e9 \u00fa\u010dely. Uvedomujete si, \u017ee napriek va\u0161ej \u017eiadosti o vymazanie si spolo\u010dnos\u0165 Samsung vyhradzuje pr\u00e1vo ponecha\u0165 si va\u0161e osobn\u00e9 inform\u00e1cie, alebo ich pr\u00edslu\u0161n\u00fa \u010das\u0165, v s\u00falade s na\u0161imi z\u00e1sadami uchov\u00e1vania \u00fadajov a pr\u00edslu\u0161n\u00fdmi pr\u00e1vnymi predpismi, ak spolo\u010dnos\u0165 Samsung pozastavila, obmedzila alebo ukon\u010dila v\u00e1\u0161 pr\u00edstup k webovej lokalite pre poru\u0161enie podmienok pou\u017e\u00edvania stanoven\u00fdch spolo\u010dnos\u0165ou Samsung alebo ak\u00fdchko\u013evek in\u00fdch platn\u00fdch z\u00e1sad spolo\u010dnosti Samsung \u010di platn\u00fdch pr\u00e1vnych predpisov, ke\u010f je to potrebn\u00e9 na ochranu pr\u00e1v, majetku alebo bezpe\u010dnosti spolo\u010dnosti Samsung alebo niektorej z na\u0161ich pr\u00edslu\u0161n\u00fdch pridru\u017een\u00fdch spolo\u010dnost\u00ed, obchodn\u00fdch partnerov, zamestnancov alebo z\u00e1kazn\u00edkov.\n\n**Ako dlho si ponech\u00e1me va\u0161e inform\u00e1cie?**\n\nVa\u0161e osobn\u00e9 inform\u00e1cie nebudeme uchov\u00e1va\u0165 dlh\u0161ie ako je potrebn\u00e9 na \u00fa\u010del, na ktor\u00fd boli z\u00edskan\u00e9. To znamen\u00e1, \u017ee ke\u010f inform\u00e1cie u\u017e nebud\u00fa potrebn\u00e9, zni\u010d\u00edme ich alebo ich vyma\u017eeme z na\u0161ich syst\u00e9mov.\n\nPodnik\u00e1me pr\u00edslu\u0161n\u00e9 kroky, aby sme zaistili, \u017ee inform\u00e1cie o v\u00e1s budeme sprac\u00fava\u0165 a uchov\u00e1va\u0165 na z\u00e1klade nasleduj\u00facej logiky:\n\n1. Najmenej na dobu, po\u010das ktorej sa bud\u00fa tieto inform\u00e1cie pou\u017e\u00edva\u0165 na to, aby sme v\u00e1m poskytovali slu\u017ebu,\n\n2. Tak, ako sa to vy\u017eaduje na z\u00e1klade pr\u00e1vnych predpisov, regula\u010dnej povinnosti, zmluvy alebo v s\u00favislosti s na\u0161imi z\u00e1konn\u00fdmi povinnos\u0165ami,\n\n3. Len na tak\u00fa dobu, ak\u00e1 je potrebn\u00e1 pre \u00fa\u010del, na ktor\u00fd boli z\u00edskan\u00e9, na ktor\u00fd sa sprac\u00favaj\u00fa, alebo dlh\u0161ie, ak sa to vy\u017eaduje na z\u00e1klade akejko\u013evek zmluvy, platn\u00fdch pr\u00e1vnych predpisov alebo na \u0161tatistick\u00e9 \u00fa\u010dely, pri\u010dom zabezpe\u010d\u00edme ich riadnu ochranu.\n\n**Ak\u00e9 slu\u017eby tret\u00edch str\u00e1n pou\u017e\u00edvame?**\n\nNa\u0161e Obchodn\u00e9 slu\u017eby sa m\u00f4\u017eu prepoji\u0165 na webov\u00e9 lokality a slu\u017eby tret\u00edch str\u00e1n, ktor\u00e9 s\u00fa mimo na\u0161ej kontroly. Nenesieme zodpovednos\u0165 za bezpe\u010dnos\u0165 alebo s\u00fakromie \u017eiadnych inform\u00e1ci\u00ed z\u00edskan\u00fdch webov\u00fdmi lokalitami alebo in\u00fdmi slu\u017ebami. Mali by ste by\u0165 opatrn\u00ed a pozrie\u0165 si vyhl\u00e1senia o ochrane osobn\u00fdch \u00fadajov platn\u00e9 pre webov\u00e9 lokality a slu\u017eby tret\u00edch str\u00e1n, ktor\u00e9 pou\u017e\u00edvate.\n\n**S\u00fabory cookie**\n\nNa\u0161a webov\u00e1 lokalita pou\u017e\u00edva s\u00fabory cookie, aby sme v\u00e1s vedeli odl\u00ed\u0161i\u0165 od in\u00fdch pou\u017e\u00edvate\u013eov na\u0161ej webovej lokality. Pom\u00e1ha n\u00e1m to poskytova\u0165 v\u00e1m dobr\u00fa sk\u00fasenos\u0165 pri prehliadan\u00ed na\u0161ej webovej lokality a umo\u017e\u0148uje n\u00e1m to vylep\u0161ova\u0165 na\u0161u lokalitu.\n\nS\u00fabor cookie je mal\u00fd s\u00fabor p\u00edsmen a \u010d\u00edsel, ktor\u00fd, ak s t\u00fdm s\u00fahlas\u00edte, ulo\u017e\u00edme do v\u00e1\u0161ho prehliada\u010da alebo na pevn\u00fd disk v\u00e1\u0161ho po\u010d\u00edta\u010da. S\u00fabory cookie obsahuj\u00fa inform\u00e1cie, ktor\u00e9 sa prenes\u00fa na pevn\u00fd disk v\u00e1\u0161ho po\u010d\u00edta\u010da.\n\nPou\u017e\u00edvame nasleduj\u00face s\u00fabory cookie:\n\n1. **Nevyhnutne potrebn\u00e9 s\u00fabory cookie.** Tieto s\u00fabory cookie s\u00fa potrebn\u00e9 na prev\u00e1dzku na\u0161ej webovej lokality. Patria medzi ne napr\u00edklad s\u00fabory cookie, ktor\u00e9 v\u00e1m umo\u017e\u0148uj\u00fa prihl\u00e1si\u0165 sa do zabezpe\u010den\u00fdch oblast\u00ed na\u0161ej webovej lokality.\n2. **Analytick\u00e9 alebo v\u00fdkonov\u00e9 s\u00fabory cookie.** Umo\u017e\u0148uj\u00fa n\u00e1m rozpozna\u0165 a spo\u010d\u00edta\u0165 po\u010det n\u00e1v\u0161tevn\u00edkov a zisti\u0165, ako sa n\u00e1v\u0161tevn\u00edci pohybuj\u00fa po na\u0161ej webovej lokalite, ke\u010f ju pou\u017e\u00edvaj\u00fa. Pom\u00e1ha n\u00e1m to zlep\u0161i\u0165 sp\u00f4sob, ako funguje na\u0161a webov\u00e1 lokalita, napr\u00edklad t\u00fdm, \u017ee zabezpe\u010d\u00edme, aby u\u017e\u00edvatelia \u013eahko na\u0161li to, \u010do h\u013eadaj\u00fa.\n3. **Funk\u010dn\u00e9 s\u00fabory cookie.** Pou\u017e\u00edvaj\u00fa sa na to, aby sme v\u00e1s rozpoznali, ke\u010f sa vr\u00e1tite na na\u0161u webov\u00fa lokalitu. Umo\u017e\u0148uje n\u00e1m to prisp\u00f4sobi\u0165 v\u00e1m n\u00e1\u0161 obsah, pozdravi\u0165 v\u00e1s menom a zapam\u00e4ta\u0165 si va\u0161e preferencie (napr\u00edklad v\u00fdber jazyka alebo oblasti).\n4. **Cielen\u00e9 s\u00fabory cookie.** Tieto s\u00fabory cookie zaznamen\u00e1vaj\u00fa va\u0161u n\u00e1v\u0161tevu na\u0161ej webovej lokality, str\u00e1nky, ktor\u00e9 ste nav\u0161t\u00edvili, a odkazy, ktor\u00e9 ste sledovali. Tieto inform\u00e1cie pou\u017eijeme na to, aby bola na\u0161a webov\u00e1 lokalita a reklama na nej zobrazen\u00e1 relevantnej\u0161ia pre va\u0161e z\u00e1ujmy.\n\nViac inform\u00e1ci\u00ed o jednotliv\u00fdch s\u00faboroch cookie, ktor\u00e9 pou\u017e\u00edvame, a \u00fa\u010deloch, na ktor\u00e9 ich pou\u017e\u00edvame, n\u00e1jdete v nasleduj\u00facej tabu\u013eke:\n\n | N\u00e1zov s\u00faboru cookie | \u00da\u010del | \u010eal\u0161ie inform\u00e1cie | \n | --- | --- | --- | \n | **AspenUser** | Preferencie pou\u017e\u00edvate\u013ea v aplik\u00e1cii Learning (U\u010denie).  Typ s\u00faboru cookie: Trval\u00fd (24 hod\u00edn) | Currency=U.S.+Dollar  FromUTC=-5.00  Lang=en-us  LangPK=1  null  SessionIgnoreDCSFontMEssage=false  Timezone=America%2fNew+York  TimeZonePK=50  UXEnabled-=1 | \n | **olsUserPreferences** | Vzh\u013ead a preferencie prehr\u00e1va\u010da kurzov pre pou\u017e\u00edvate\u013ea.  Typ s\u00faboru cookie: rel\u00e1cia | ApplySharedSA=1  CourseSA=1  CourseTOC=0  HomeCourseStatus=1  HomeLastTopics=1  HomeNextMilestone=1  HomeSchedule=1  null  Orgid=org-default  SkinAdm=default\\_st900  SkinAut=default\\_st900  SkinCMgr=default\\_st900  SkinCRwr=default\\_st900  SkinDsh=default\\_st900  SkinLrn=default\\_st900  SkinMgr=default\\_st900 | \n | <ul><li>(sumtauth</li></ul> | Pou\u017e\u00edva sa na autoriz\u00e1ciu \u017eiadost\u00ed. \u00dadajov\u00e1 \u010das\u0165 obsahuje nasleduj\u00face n\u00e1roky. Token je ha\u0161ovan\u00fd pomocou algoritmu HMAC-SHA256 a ni\u017e\u0161ie je uveden\u00e9, ako vyzer\u00e1 po\u010das prepravy (text zv\u00fdraznen\u00fd \u017eltou farbou je popis, ktor\u00fd som pridal na zn\u00e1zornenie).  Typ s\u00faboru cookie: rel\u00e1cia | Podrobnosti o \u00fadajovej \u010dasti:  Vydavate\u013e (aplik\u00e1cia SumTotal, ktor\u00e1 vydala token. Napr.: http://www.sumtotalsystems.com/coreui)  Subjekt (pou\u017e\u00edvate\u013esk\u00e9 meno pou\u017e\u00edvate\u013ea, pre ktor\u00e9ho sa \u017eiada o token)  Publikum (pre koho je token ur\u010den\u00fd. Napr.: k\u013e\u00fa\u010d n\u00e1jomcu)  Platnos\u0165 (\u010das skon\u010denia platnosti)  Neplatn\u00e9 pred (NA)  Vydan\u00e9 o (\u010das vydania tokenu)  ID rel\u00e1cie sprostredkovate\u013ea SSO  UserId pou\u017e\u00edvate\u013ea, ktor\u00fd emuluje subjekt (pou\u017eite\u013en\u00e9 len v re\u017eime emul\u00e1cie)  UserName pou\u017e\u00edvate\u013ea, ktor\u00fd emuluje subjekt (pou\u017eite\u013en\u00e9 len v re\u017eime emul\u00e1cie)  Kult\u00fara subjektu  UserId subjektu  Pr\u00edznak \u00fa\u010dtu hos\u0165a pre subjekt  PersonId subjektu  vonkaj\u0161\u00ed indik\u00e1tor subjektu  K\u013e\u00fa\u010d spoliehaj\u00facej sa strany (napr.: EIXHRUI) | \n\nInform\u00e1cie z\u00edskan\u00e9 s\u00fabormi cookie nezdie\u013eame so \u017eiadnymi tret\u00edmi stranami.\n\nS\u00fabory cookie m\u00f4\u017eete zablokova\u0165 aktiv\u00e1ciou nastavenia vo svojom prehliada\u010di, ktor\u00e9 v\u00e1m umo\u017e\u0148uje odmietnu\u0165 nastavenie v\u0161etk\u00fdch alebo niektor\u00fdch s\u00faborov cookie. Ak v\u0161ak pou\u017eijete nastavenia prehliada\u010da na zablokovanie v\u0161etk\u00fdch s\u00faborov cookie (vr\u00e1tane nevyhnutne potrebn\u00fdch s\u00faborov cookie), mo\u017eno nebudete ma\u0165 pr\u00edstup k celej na\u0161ej webovej lokalite alebo jej \u010dastiam.\n\nOkrem nevyhnutne potrebn\u00fdch s\u00faborov cookie platnos\u0165 v\u0161etk\u00fdch s\u00faborov cookie skon\u010d\u00ed po dosiahnut\u00ed \u00fa\u010delu z\u00edskavania.\n\n**Va\u0161e vo\u013eby**\n\nV s\u00favislosti s osobn\u00fdmi inform\u00e1ciami, ktor\u00e9 o v\u00e1s z\u00edskavame, v\u00e1m pon\u00fakame ur\u010dit\u00e9 vo\u013eby.\n\nObchodn\u00e9 slu\u017eby m\u00f4\u017eu pon\u00faka\u0165 vo\u013eby t\u00fdkaj\u00face sa z\u00edskavania, vymazania a zdie\u013eania ur\u010dit\u00fdch inform\u00e1ci\u00ed v s\u00favislosti s Obchodn\u00fdmi slu\u017ebami. Ak odmietnete povoli\u0165 Obchodn\u00fdm slu\u017eb\u00e1m z\u00edskavanie, uchov\u00e1vanie alebo zdie\u013eanie ur\u010dit\u00fdch inform\u00e1ci\u00ed, mo\u017eno nebudete m\u00f4c\u0165 pou\u017e\u00edva\u0165 v\u0161etky funkcie dostupn\u00e9 prostredn\u00edctvom Obchodn\u00fdch slu\u017eieb.\n\nAk chcete uplatni\u0165 svoje vo\u013eby, kontaktujte n\u00e1s tak, ako je uveden\u00e9 v \u010dasti **Kontaktujte n\u00e1s** v t\u00fdchto z\u00e1sad\u00e1ch ochrany osobn\u00fdch \u00fadajov.\n\n**Kontaktujte n\u00e1s**\n\nAk chcete aktualizova\u0165 svoje preferencie, uplatni\u0165 svoje pr\u00e1va, odosla\u0165 \u017eiados\u0165 alebo n\u00e1m polo\u017ei\u0165 ot\u00e1zky, m\u00f4\u017eete n\u00e1s kontaktova\u0165.\n\nM\u00f4\u017eete n\u00e1s kontaktova\u0165 na adrese:\n\ndataprotection@samsung.com\n\nPrev\u00e1dzkovate\u013e \u00fadajov\n\nSamsung Electronics Co., Ltd.\n\n129, Samsung-ro, Yeongtong-gu,\n\nSuwon-si, Gyeonggi-do 16677, K\u00f3rejsk\u00e1 republika\n\nSpolo\u010dnos\u0165 Samsung Electronics m\u00e1 pobo\u010dky v celej Eur\u00f3pe, tak\u017ee dok\u00e1\u017eeme zaru\u010di\u0165, \u017ee va\u0161u \u017eiados\u0165 alebo dotaz bude vybavova\u0165 t\u00edm pre ochranu osobn\u00fdch \u00fadajov s\u00eddliaci vo va\u0161ej oblasti.\n\nNajjednoduch\u0161\u00ed sp\u00f4sob, ako sa na n\u00e1s obr\u00e1ti\u0165, je prostredn\u00edctvom na\u0161ej str\u00e1nky podpory ochrany osobn\u00fdch \u00fadajov na adrese https://www.samsung.com/request-desk.\n\nM\u00f4\u017eete n\u00e1s kontaktova\u0165 aj na adrese:\n\nEuropean Data Protection Officer\n\nSamsung Electronics (UK) Limited\n\nSamsung House, 2000 Hillswood Drive, Chertsey, Surrey KT16 0RS, Spojen\u00e9 kr\u00e1\u013eovstvo\n\nAk sa domnievate, \u017ee na\u0161e sprac\u00favanie va\u0161ich osobn\u00fdch inform\u00e1ci\u00ed poru\u0161uje platn\u00e9 pr\u00e1vne predpisy, m\u00f4\u017eete poda\u0165 s\u0165a\u017enos\u0165 pr\u00edslu\u0161n\u00e9mu dozorn\u00e9mu org\u00e1nu. Kontaktn\u00e9 \u00fadaje v\u0161etk\u00fdch dozorn\u00fdch org\u00e1nov v E\u00da n\u00e1jdete na https://ec.europa.eu/newsroom/article29/item-detail.cfm?item\\_id=612080.\n\n"
}