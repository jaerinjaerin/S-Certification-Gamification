{
    "contents": "\n\n**Politika privatnosti usluge Samsung Plus**\n\nVrijedi od: 1. sije\u010dnja 2025.\n\nSamsung Electronics Co., Ltd. (voditelj obrade podataka) (\u201e**Samsung**\u201d) zna koliko je privatnost va\u017ena korisnicima te njihovim zaposlenicima i partnerima te stoga nastojimo biti jasni u pogledu na\u010dina na koji prikupljamo, upotrebljavamo, objavljujemo, prenosimo i pohranjujemo va\u0161e podatke. U ovoj Politici privatnosti daje se pregled na\u0161ih praksi u pogledu osobnih podataka koji se prikupljaju putem usluge **Samsung Plus** (\u201e**Poslovna usluga**\u201d).\n\nOva se Politika privatnosti mo\u017ee periodi\u010dno a\u017eurirati kako bi odrazila promjene u na\u0161im praksama osobnih podataka u vezi s Poslovnim uslugama ili izmjenama u primjenjivom zakonu. Na vrhu ove Politike privatnosti nazna\u010dit \u0107emo kad je zadnji put a\u017eurirana. U slu\u010daju a\u017euriranja Politike privatnosti unaprijed \u0107emo vas obavijestiti o promjenama koje smatramo bitnima postavljenjem obavijesti na Poslovnim uslugama ili, po potrebi, porukom e-po\u0161te.\n\n**Koje podatke prikupljamo?**\n\nPrikupljamo razli\u010dite vrste podataka koje se odnose na Poslovne usluge.\n\nNa primjer:\n\n* Prikupljamo osobne podatke koje omogu\u0107ujete putem va\u0161ih interakcija s poslovnim uslugama, kao \u0161to su va\u0161e ime i prezime, adresa, adresa e-po\u0161te i informacije za kontakt, zanimanje i funkcija, tvrtka, jezik, podaci za prijavu, dodirne interakcije i drugi unosi te bilo koja komunikacija koju \u0161aljete ili nam dostavljate ili dijelite sa svojim korisnicima;\n* Prikupljat \u0107emo podatke o va\u0161em kori\u0161tenju Poslovnih usluga, uklju\u010duju\u0107i o vremenu i trajanju usluge; informacije pohranjene u kola\u010di\u0107ima koje smo poslali na va\u0161 ure\u0111aj te informacije o postavkama va\u0161eg ure\u0111aja;\n* Ujedno mo\u017eemo primati osobne informacije o vama od va\u0161eg poslodavca ili pru\u017eatelja usluga ili iz javnih ili komercijalnih izvora (kako je zakonom dozvoljeno), a koje mo\u017eemo kombinirati s drugim informacijama koje primimo od vas ili o vama (kako je zakonom dozvoljeno ili na drugi na\u010din uz va\u0161u suglasnost).\n* Mo\u017eemo dobiti ostale podatke koji se odnose na va\u0161u upotrebu Poslovnih usluga, uklju\u010duju\u0107i podatke (kao \u0161to su podaci koji se odnose na aplikacije koje koristite, slike, unose u kalendar te sadr\u017eaj i podaci drugih Samsung aplikacija i aplikacija tre\u0107ih strana, web stranica i usluga) koje dobivamo iz Samsung aplikacija i aplikacija tre\u0107ih strana kojima pristupaju ili ih koriste Poslovne usluge radi pru\u017eanja usluga.\n* Informacije prikupljamo putem automatiziranih sredstava o va\u0161im ure\u0111ajima na kojima su omogu\u0107ene poslovne usluge, kao \u0161to su modeli ure\u0111aja, verzije OS-a, konfiguracije ure\u0111aja i postavke, IP adrese, identifikatori ure\u0111aja i drugi jedinstveni identifikatori. Osim toga, mo\u017eemo saznati kako, kada i koliko dugo upotrebljavate ure\u0111aje na kojima su omogu\u0107ene poslovne usluge uklju\u010duju\u0107i upotrebu Poslovnih usluga i aplikacija i usluga tvrtke Samsung i tre\u0107ih strana na ure\u0111ajima (kao \u0161to je popis aplikacija na va\u0161im ure\u0111ajima, glazba koja se reproducira na va\u0161im ure\u0111ajima, web-mjesta koja posje\u0107ujete i pretra\u017eivanja koja obavljate)\n\nPreko Poslovnih usluga prikupljamo osobne podatke o va\u0161im mre\u017enim aktivnostima na web stranicama i povezanim ure\u0111ajima tijekom vremena i na web stranicama, ure\u0111ajima, aplikacijama i drugim mre\u017enim zna\u010dajkama i uslugama tre\u0107e strane. Mo\u017eemo koristiti usluge analize tre\u0107e strane na Poslovnim uslugama, kao \u0161to su one usluge Google Analytics. Davatelji usluga koji upravljaju ovim uslugama analize poma\u017eu nam analizirati kori\u0161tenje poslovnih usluga i pobolj\u0161ati Poslovne usluge. Informacije koje dobijemo mogu biti otkrivene ili prikupljene izravno od strane tih pru\u017eatelja usluga i drugih relevantnih tre\u0107ih strana koje koriste informacije, na primjer, za procjenu kori\u0161tenja Poslovnih usluga, upravljanje Poslovnim uslugama te dijagnosticiranje tehni\u010dkih problema. Za vi\u0161e infomacija o usluzi Google Analytics, posjetite <http://www.google.com/analytics/learn/privacy.html> i <https://www.google.com/policies/privacy/partners/>.\n\nMo\u017eete odlu\u010diti da nam ne\u0107ete pru\u017eiti odre\u0111ene vrste podataka, kao \u0161to su korisni\u010dko ime i adresa e-po\u0161te. U nekim slu\u010dajevima to mo\u017ee ograni\u010diti va\u0161u sposobnost kori\u0161tenja Poslovnih usluga. U\u010dinit \u0107emo sve \u0161to mo\u017eemo kako bismo objasnili ova ograni\u010denja kad tra\u017eimo podatke od vas kako biste mogli donijeti informiranu odluku.\n\n**Na koji na\u010din upotrebljavamo va\u0161e podatke?**\n\nPodatke koje prikupimo mo\u017eemo upotrebljavati u sljede\u0107e svrhe:\n\n* + za pru\u017eanje proizvoda i usluga koje ste vi (ili va\u0161 poslodavac) zatra\u017eili i za va\u0161u registraciju ili autentifikaciju ili registraciju ili autentifikaciju va\u0161eg ure\u0111aja;\n  + za odgovaranje na va\u0161a pitanja ili zahtjeve za podacima;\n  + za ponudu boljih i personaliziranijih proizvoda i usluga koji uzimaju u obzir povijest kupovine va\u0161e tvrtke, evidenciju usluga i druge relevanten informacije;\n  + podlo\u017eno va\u0161oj posebnoj suglasnosti ako je potrebno na temelju va\u017ee\u0107eg zakona, kako bismo vas obavijestili o novim proizvodima i uslugama;\n  + za ocjenjivanje ili analizu na\u0161eg tr\u017ei\u0161ta, korisnika, proizvoda i usluga (uklju\u010duju\u0107i pitanja koja se odnose na va\u0161e mi\u0161ljenje o proizvodima i uslugama te provo\u0111enju anketa);\n  + za razumijevanje na\u010dina na koji se poduze\u0107a koriste Poslovnim uslugama kako bismo iste pobolj\u0161ali te razvili nove proizvode i usluge;\n  + za odr\u017eavanje usluga i dostatne razine sigurnosti Poslovnih usluga;\n  + za za\u0161titu prava, vlasni\u0161tva ili sigurnosti Samsunga ili bilo kojeg povezanog dru\u0161tva, poslovnih partnera, zaposlenika ili korisnika, na primjer u sudskim postupcima, unutarnjim istragama i istragama nadle\u017enih tijela;\n  + u druge svrhe zajedno s va\u0161om posebnom suglasnosti ako je potrebna na temelju va\u017ee\u0107eg zakona ili kako je opisano u vrijeme prikupljanja podataka;\n  + kako bismo vam priop\u0107ili informacije o certificiranju Poslovnih usluga i pru\u017eili vam obavijesti, sadr\u017eaj, upozorenja, ponude, promocije, marketin\u0161ki materijal i druge komunikacije.\n\nUpotrebljavamo i kombiniramo podatke koje prikupljamo o vama iz na\u0161ih Poslovnih usluga, ure\u0111aja ili drugih izvora kako bismo vam osigurali bolje iskustvo. Na primjer, mo\u017eete upotrebljavati svoje podatke za Samsung Account ne samo na Poslovnoj usluzi na koju ste se prijavili, nego i za druge usluge koje koriste Samsung ra\u010dune. Tako\u0111er upotrebljavamo podatke koje pru\u017eate izravno ili putem drugih izvora kaako je prethodno opisano kako bismo vam pru\u017eili sadr\u017eaj koji vam se svi\u0111a ili koji ste personalizirali.\n\nSamsung obra\u0111uje osobne podatke u prethodno navedene svrhe. Samsungova pravna osnova za obradu osobnih podataka uklju\u010duje obradu:\n\n(i) kako bismo odr\u017eali svoje obe\u0107anje vama, kao \u0161to je pru\u017eanje Poslovne usluge\n\n(izvr\u0161enje ugovora (GDPR \u010dlanak 6(1)(b)));\n\n(ii) za promicanje na\u0161ih poslovnih interesa (na primjer, za upravljanje na\u0161im odnosom s vama) (legitiman interes (GDPR \u010dlanak 6(1)(f)));\n\n(iii) za uskla\u0111enost sa zakonom, regulatornim obvezama i pravnim postupcima (GDPR \u010dlanak 6(1)(c)) i\n\n(iv) s va\u0161om privolom (GDPR \u010dlanak 6(1)(a)).\n\n**Kome otkrivamo va\u0161e podatke?**\n\nVa\u0161e podatke otkrit \u0107emo na internoj razini u okviru svojeg poslovanja i sljede\u0107ih subjekata, ali samo u prethodno navedene svrhe.\n\n\u2022 Podru\u017enice: Ostale tvrtke grupe Samsung Electronics kojima upravljamo ili koje posjedujemo.\n\n\u2022 Pru\u017eatelji usluga: Pomno odabrane tvrtke koje pru\u017eaju usluge za nas ili u na\u0161e ime. Ti pru\u017eatelji ujedno imaju obvezu \u0161tititi va\u0161e podatke.\n\n\u2022 Druge strane u skladu sa zakonom ili po potrebi za za\u0161titu na\u0161eg poslovanja: Na primjer, na temelju zakona, pravnog postupka ili sudske naredbe vladinih tijela mo\u017ee biti nu\u017eno otkriti va\u0161e podatke. Mogu od nas tra\u017eiti va\u0161e podatke za potrebe provo\u0111enja zakona, nacionalne sigurnosti, borbe protiv terorizma ili drugih pitanja povezanih s javnom sigurno\u0161\u0107u.\n\n\u2022 Druge strane povezane s poslovnim transakcijama: Mo\u017eemo otkriti va\u0161e podatke tre\u0107oj strani kao dio spajanja ili prijenosa, stjecanja ili kupnje ili u slu\u010daju bankrota.\n\n\u2022 Druge strane uz va\u0161u suglasnost ili po va\u0161oj naredbi: Osim otkrivanja opisanih u ovoj Politika privatnosti, mo\u017eemo dijeliti va\u0161e podatke o vama s tre\u0107im stranama kada zasebno date pristanak ili zatra\u017eite takvo dijeljenje.\n\nObjave na javnim dijelovima web-mjesta, mobilne aplikacije ili drugih internetskih usluga, kao \u0161to su oglasne plo\u010de, mogu biti vidljive ostalim korisnicima Poslovnih usluga. Nismo odgovorni za na\u010din na koji ostali korisnici Poslovnih usluga upotrebljavaju ove podatke niti imamo kontrolu nad takvom upotrebom. Na primjer, osobni podaci koje navedete na javno dostupnim mjestima drugi korisnici mogu prikupiti i upotrijebiti za slanje ne\u017eeljenih poruka ili u druge svrhe.\n\n**Kako \u0161titimo va\u0161e podatke?**\n\nOzbiljno shva\u0107amo za\u0161titu podataka. Donijeli smo fizi\u010dke i tehni\u010dke za\u0161titne mjere kako bismo za\u0161titili podatke koje prikupljamo. Me\u0111utim, napominjemo da iako poduzimamo razumne korake kako bismo za\u0161titili va\u0161e podatke, niti jedno web-mjesto, internetski prijenos, ra\u010dunalni sustav ili be\u017ei\u010dna veza nisu u potpunosti sigurni.\n\n**Kamo \u0161aljemo va\u0161e podatke?**\n\nVa\u0161e kori\u0161tenje ili sudjelovanje u Poslovnim uslugama mo\u017ee uklju\u010divati prijenos, pohranu i obradu podataka izvan va\u0161e dr\u017eave boravi\u0161ta, u skladu s ovom politikom. Te zemlje uklju\u010duju, bez ograni\u010denja, Republiku Koreju, Sjedinjene Ameri\u010dke Dr\u017eave. Napominjemo da zakoni o za\u0161titi podataka i ostali zakoni u zemljama u koje se va\u0161i podaci mogu prenijeti mo\u017eda nisu toliko sveobuhvatni kao oni u va\u0161oj zemlji. Poduzet \u0107emo odgovaraju\u0107e mjere, u skladu s va\u017ee\u0107im zakonom, kako bismo osigurali da va\u0161i osobni podaci ostanu za\u0161ti\u0107eni. Takve mjere uklju\u010duju uporabu Standardnih ugovornih klauzula za za\u0161titu prijenosa podataka izvan EGP-a ili Ujedinjene Kraljevine. Za vi\u0161e informacija o mjerama za\u0161tite koje poduzimamo kako bismo osigurali zakoniti prijenos va\u0161ih podataka u zemlje izvan EU-a ili Ujedinjene Kraljevine ili za dobivanje kopije ugovornih odnosa na snazi, obratite nam se na na\u010dine navedene u dijelu **Obratite nam** **se** ove Politike privatnosti.\n\n**Koja su va\u0161a prava?**\n\nVa\u0161i osobni podaci pripadaju vama. Mo\u017eete od nas zatra\u017eiti pojedinosti o onome \u0161to prikupljamo i zatra\u017eiti da izbri\u0161emo ili ispravimo sve neto\u010dnosti. Ujedno mo\u017eete od nas zatra\u017eiti zabranu ili ograni\u010denje obrade, dijeljenja ili preno\u0161enja va\u0161ih osobnih podataka te da vam dostavimo va\u0161e osobne podatke koje smo prikupili kako biste ih koristili u osobne svrhe. Kako biste iskoristili svoja prava, obratite nama se na na\u010dine navedene u dijelu Obratite nam se ove Politike privatnosti.\n\nMe\u0111utim, zahtjev za brisanjem va\u0161ih osobnih podataka mo\u017ee dovesti i do gubitka pristupa Poslovnim uslugama.\n\nU slu\u010daju da zatra\u017eite brisanje osobnih podataka, pristajete na to da ne\u0107ete mo\u0107i pristupati Poslovnim uslugama ili se njime koristiti te da se preostali osobni podaci i dalje neko vrijeme mogu nalaziti u evidencijama ili arhivama Samsunga u skladu s va\u017ee\u0107im zakonom, no Samsung te podatke ne\u0107e upotrebljavati u komercijalne svrhe. Razumijete da, unato\u010d va\u0161em zahtjevu za brisanje podataka, Samsung zadr\u017eava pravo na \u010duvanje va\u0161ih podataka ili njihovih odgovaraju\u0107ih dijelova, u skladu s politikom o zadr\u017eavanju podataka i va\u017ee\u0107im zakonima, ako vam je Samsung obustavio, ograni\u010dio ili ukinuo pristup web-mjestima radi kr\u0161enja Samsungovih Uvjeta kori\u0161tenja ili bilo koje druge va\u017ee\u0107e Samsungove politike ili primjenjivog zakona, kada je potrebno za\u0161tititi prava, vlasni\u0161tvo ili sigurnost Samsunga ili bilo kojeg povezanog dru\u0161tva, poslovnih partnera, zaposlenika ili korisnika.\n\n**Koliko dugo \u010duvamo va\u0161e podatke?**\n\nVa\u0161e osobne podatke ne\u0107emo \u010duvati dulje nego \u0161to je potrebno u svrhe za koje su prikupljeni. To zna\u010di da \u0107e podaci biti uni\u0161teni ili izbrisani iz na\u0161ih sustava kad vi\u0161e ne budu potrebni.\n\nPoduzimamo odgovaraju\u0107e korake kako bismo osigurali da obra\u0111ujemo i zadr\u017eavamo va\u0161e podatke na temelju sljede\u0107eg:\n\n1. Najmanje tijekom razdoblja u kojem se podaci koriste kako bismo vam pru\u017eali uslugu;\n\n2. Kako je propisano zakonom, regulatornom obvezom, ugovorom ili u odnosu na na\u0161e zakonske obveze;\n\n3. Samo u onoj mjeri u kojoj je to potrebno u svrhu za koju su prikupljeni, obra\u0111eni ili du\u017ee ako je to potrebno prema bilo kojem ugovoru, primjenjivim zakonom ili u statisti\u010dke svrhe, podlo\u017eno odgovaraju\u0107im za\u0161titnim sredstvima.\n\n**Koje usluge tre\u0107e strane upotrebljavamo?**\n\nU na\u0161im Poslovnim uslugama mogu se nalaziti poveznice na web-mjesta i usluge tre\u0107ih strana koje su izvan na\u0161e kontrole. Ne smatramo se odgovornima za sigurnost ili privatnost bilo koje informacije koja je prikupljena putem web-mjesta ili drugih usluga. Budite oprezni i pro\u010ditajte izjave o privatnosti koje se odnose na web-mjesta i usluge tre\u0107ih strana.\n\n**Kola\u010di\u0107i**\n\nNa\u0161a web stranica koristi kola\u010di\u0107e kako bi vas razlikovala od drugih korisnika na\u0161e web stranice. To nam poma\u017ee omogu\u0107iti vam dobro iskustvo prilikom pregledavanja na\u0161e web stranice i omogu\u0107uje nam da pobolj\u0161amo na\u0161u stranicu.\n\nKola\u010di\u0107 je malena datoteka sa slovima i brojevima koju pohranjujemo na va\u0161em pregledniku ili disku va\u0161eg ra\u010dunala ako na to pristanete. Kola\u010di\u0107i sadr\u017ee podatke koji se prenose na disk va\u0161eg ra\u010dunala.\n\nKoristimo sljede\u0107e kola\u010di\u0107e:\n\n1. **Strogo potrebni kola\u010di\u0107i.** Ti su kola\u010di\u0107i potrebni za rad na\u0161e web stranice. Uklju\u010duju, na primjer, kola\u010di\u0107e koji vam omogu\u0107uju prijavu u sigurna podru\u010dja na\u0161e web stranice.\n2. **Analiti\u010dki kola\u010di\u0107i ili kola\u010di\u0107i za izvedbu.** Omogu\u0107uju nam prepoznavanje i brojanje posjetitelja te da vidimo kako se posjetitelji pomi\u010du na na\u0161oj web stranici kad je koriste. To nam poma\u017ee da pobolj\u0161amo na\u010din na koji na\u0161a web stranica funkcionira, na primjer, osiguravanjem da korisnici lako prona\u0111u ono \u0161to tra\u017ee.\n3. **Kola\u010di\u0107i za funkcionalnost.** Koriste se kako bi vas prepoznali kad se vratite na na\u0161u web stranicu. To nam omogu\u0107uje da za vas personaliziramo sadr\u017eaj, pozdravimo vas imenom i upamtimo va\u0161e postavke (na primjer, va\u0161 odabir jezika ili regije).\n4. **Ciljaju\u0107i kola\u010di\u0107i.** Evidentiraju va\u0161 posjet na\u0161oj web stranici, stranice koje ste posjetili i poveznice koje ste slijedili. Koristit \u0107emo te podatke kako bismo na\u0161u web stranicu i oglase koji se na njoj prikazuju prilagodili va\u0161im interesima.\n\nU tablici u nastavku mo\u017eete prona\u0107i vi\u0161e informacija o pojedina\u010dnim kola\u010di\u0107ima koje koristimo i svrhama u koje ih koristimo:\n\n | Naziv kola\u010di\u0107a | Svrha | Vi\u0161e informacija | \n | --- | --- | --- | \n | **AspenUser** | Postavke korisnika u aplikaciji za u\u010denje.  Vrsta kola\u010di\u0107a : Trajni (24 sata) | Currency=U.S.+Dollar  FromUTC=-5.00  Lang=en-us  LangPK=1  null  SessionIgnoreDCSFontMEssage=false  Timezone=America%2fNew+York  TimeZonePK=50  UXEnabled-=1 | \n | **olsUserPreferences** | Korisni\u010dke postavke programa i tijeka.  Vrsta kola\u010di\u0107a: sesija | ApplySharedSA=1  CourseSA=1  CourseTOC=0  HomeCourseStatus=1  HomeLastTopics=1  HomeNextMilestone=1  HomeSchedule=1  null  Orgid=org-default  SkinAdm=default\\_st900  SkinAut=default\\_st900  SkinCMgr=default\\_st900  SkinCRwr=default\\_st900  SkinDsh=default\\_st900  SkinLrn=default\\_st900  SkinMgr=default\\_st900 | \n | <ul><li>(sumtauth</li></ul> | Koristi se za odobravanje zahtjeva. Skup korisni\u010dkih informacija sadr\u017ei sljede\u0107e tvrdnje. Token je raspr\u0161en algoritmom HMAC-SHA256, a ispod je kako izgleda tijekom transporta (tekst istaknut \u017eutom bojom je opis koji sam dodao za reprezentaciju).  Vrsta kola\u010di\u0107a: sesija | Pojedinosti o skupu korisni\u010dkih informacija:  Izdava\u010d (aplikacija SumTotal koja je izdala token. Npr.: http://www.sumtotalsystems.com/coreui)  Subjekt (Korisni\u010dko ime korisnika od kojeg se tra\u017ei token)  Publika (Kome je namijenjen token. Npr.: Klju\u010d stanara)  Trajanje (Vrijeme isteka)  Ne vrijedi prije (NP)  Izdano (Vrijeme izdavanja tokena)  ID SSO sesije brokera  Korisni\u010dki ID korisnika koji opona\u0161a subjekt (Primjenjivo samo u na\u010dinu opona\u0161anja)  Korisni\u010dko ime korisnika koji opona\u0161a subjekt (Primjenjivo samo u na\u010dinu opona\u0161anja)  Kultura subjekta  Korisni\u010dki ID subjekta  Oznaka ra\u010duna gosta za subjekt  Osobni ID subjekta  vanjski indikator subjekta  Klju\u010d pouzdaju\u0107e strane (Npr.: EIXHRUI) | \n\nPodatke koje prikupljamo na temelju kola\u010di\u0107a ne dijelimo s tre\u0107im stranama.\n\nMo\u017eete blokirati kola\u010di\u0107e aktiviranjem postavke u va\u0161em pregledniku koja vam omogu\u0107uje da odbijete postavku svih ili nekih kola\u010di\u0107a. Me\u0111utim, ako koristite svoje postavke preglednika na na\u010din na blokiraju sve kola\u010di\u0107e (uklju\u010duju\u0107i nu\u017ene kola\u010di\u0107e), mo\u017eda ne\u0107ete mo\u0107i pristupiti cijelom na\u0161oj web stranici ili njezinim dijelovima.\n\nOsim nu\u017enih kola\u010di\u0107a, svi kola\u010di\u0107i prestat \u0107e vrijediti nakon ostvarenja svrhe prikupljanja.\n\n**Va\u0161i izbori**\n\nNudimo vam odre\u0111ene izbore u vezi s osobnim podacima koje dobivamo o vama.\n\nPoslovne usluge mogu nuditi izbore koji se odnose na prikupljanje, brisanje i dijeljenje odre\u0111enih podataka koji se odnose na Poslovne usluge. Ako ne dopustite Poslovnim uslugama prikupljanje, pohranu ili dijeljenje odre\u0111enih podataka, mo\u017eda ne\u0107ete mo\u0107i koristiti sve zna\u010dajke dostupne putem poslovnih usluga.\n\nKako biste iskoristili svoje izbore, obratite nam se kako je nazna\u010deno u dijelu **Obratite nam se** ove Politike privatnosti.\n\n**Obratite nam se**\n\nMo\u017eete nam se obratiti radi a\u017euriranja va\u0161ih preferencija, iskori\u0161tavanja va\u0161ih prava, podno\u0161enja zahtjeva ili postavljanja pitanja.\n\nMo\u017eete nam se obratiti na:\n\ndataprotection@samsung.com\n\nVoditelj obrade podataka\n\nSamsung Electronics Co., Ltd.\n\n129, Samsung-ro, Yeongtong-gu,\n\nSuwon-si, Gyeonggi-do 16677, Republic of Korea\n\nSamsung Electronics ima urede diljem Europe te vam mo\u017eemo zajam\u010diti da \u0107e va\u0161 zahtjev ili upit obraditi tim za za\u0161titu podataka u va\u0161oj regiji.\n\nNajlak\u0161i na\u010din da nam se obratite jest kroz na\u0161u stranicu Politike privatnosti na https://www.samsung.com/request-desk.\n\nMo\u017eete nam se obratiti i na:\n\nEuropski slu\u017ebenik za za\u0161titu podataka\n\nSamsung Electronics (UK) Limited\n\nSamsung House, 2000 Hillswood Drive, Chertsey, Surrey KT16 0RS, UK\n\nMo\u017eete podnijeti prigovor nacionalnom nadzornom tijelu ako smatrate da se na\u0161om obradom va\u0161ih osobnih podataka kr\u0161i va\u017ee\u0107i zakon. Kontakt podaci za sva nadzorna tijela EU-a nalaze se na https://ec.europa.eu/newsroom/article29/item-detail.cfm?item\\_id=612080.\n\n"
}