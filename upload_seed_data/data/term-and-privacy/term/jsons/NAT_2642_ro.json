{
    "contents": "Condi\u021bii de utilizare Certificare Expert Galaxy AI 2025\n\n\n\nPrezentele condi\u021bii de utilizare, \u00eempreun\u0103 cu Politica de confiden\u021bialitate prev\u0103zut\u0103 mai jos (\u201eCondi\u021biile\u201d) se \u00eencheie \u00eentre Samsung Electronics Co., Ltd., o corpora\u021bie coreean\u0103, av\u00e2nd sediul \u00een 129 Samsung-Ro, Yeongtong-Gu, Suwon-City, Gyeonggi-Do, 16677, Republica Coreea (inclusiv entit\u0103\u021bile sale afiliate, \u201eSamsung\u201d, \u201enoi\u201d sau \u201enou\u0103\u201d) \u0219i dvs. \u0219i guverneaz\u0103 accesarea sau utilizarea de c\u0103tre dvs. a Site-ului web, a Aplica\u021biei pentru mobil, a Materialelor \u0219i a Serviciilor (astfel cum sunt acestea definite mai jos). V\u0103 rug\u0103m s\u0103 citi\u021bi cu aten\u021bie Condi\u021biile \u00eenainte de a accesa sau utiliza SamsungPlus (\u201eSite web\u201d sau \u201eAplica\u021bia pentru mobil\u201d). Dac\u0103 nu sunte\u021bi de acord cu oricare dintre condi\u021bii, nu accesa\u021bi sau nu utiliza\u021bi \u00een alt mod Site-ul web \u0219i Aplica\u021bia pentru mobil. Utilizarea de c\u0103tre dvs. a Site-lui web \u0219i a Aplica\u021biei pentru mobil reprezint\u0103 acordul dvs. privind Condi\u021biile.\n\nUtilizare general\u0103 \u0219i restric\u021bii\n\n\u00centreg con\u021binutul furnizat de Samsung pe Site-ul web \u0219i Aplica\u021bia pentru mobil (incluz\u00e2nd, dar f\u0103r\u0103 a se limita la, date, informa\u021bii, documente, texte, design, m\u0103rci comerciale, sigle, grafice, imagini, pictograme, sunete, videoclipuri, coduri \u0219i software) (\u201eMaterialele\u201d) reprezint\u0103 proprietatea exclusiv\u0103 a Samsung, a licen\u021biatorilor sau furnizorilor s\u0103i de con\u021binut \u0219i este protejat prin drepturi de autor, drepturi de marc\u0103 comercial\u0103 \u0219i alte legi aplicabile. Pute\u021bi accesa Materialele con\u021binute pe Site-ul web sau Aplica\u021bia pentru mobil exclusiv pentru scopuri de instruire pentru sprijinirea SamsungPlus \u0219i sub rezerva autoriz\u0103rii exprese a Samsung, cu condi\u021bia s\u0103 nu modifica\u021bi sau \u0219terge\u021bi drepturi de autor, drepturi de marc\u0103 comercial\u0103 sau alte notific\u0103ri de drepturi de proprietate care apar pe Materialele pe care le accesa\u021bi, copia\u021bi, desc\u0103rca\u021bi sau tip\u0103ri\u021bi.\n\n\n\nSunte\u021bi de acord s\u0103 nu utiliza\u021bi, afi\u0219a\u021bi, reproduce\u021bi, transmite\u021bi, modifica\u021bi, distribui\u021bi, disemina\u021bi, vinde\u021bi, publica\u021bi, crea\u021bi lucr\u0103ri derivate, difuza\u021bi, pune\u021bi \u00een circula\u021bie sau exploata\u021bi \u00een orice mod Materialele, total sau par\u021bial, fie prin e-mail sau prin alte mijloace, pentru alt scop dec\u00e2t cele stipulate \u00een prezentul \u0219i sub rezerva ob\u021binerii autoriz\u0103rii exprese a Samsung. Orice utilizare neautorizat\u0103 a Site-ului web, a Aplica\u021biei pentru mobil, a Materialelor sau a Serviciilor poate \u00eenc\u0103lca drepturi de autor, de marc\u0103 comercial\u0103 \u00eenregistrat\u0103 \u0219i orice alte legi aplicabile.\n\nUtilizare interzis\u0103\n\nNu ave\u021bi permisiunea de a utiliza Site-ul web sau Aplica\u021bia pentru mobil, orice Material sau orice serviciu furnizat prin intermediul Site-ului web sau al Aplica\u021biei pentru mobil (\u201eServiciile\u201d): (a) \u00eentr-o manier\u0103 care \u00eencalc\u0103 orice lege local\u0103, na\u021bional\u0103, str\u0103in\u0103 sau interna\u021bional\u0103; (b) pentru a h\u0103r\u021bui sau prejudicia o alt\u0103 persoan\u0103; (c) pentru a lua locul oric\u0103rei persoane sau entit\u0103\u021bi sau pentru a declara \u00een mod eronat afilierea dvs. cu o persoan\u0103 sau o entitate; sau (d) pentru a interfera cu sau pentru a \u00eentrerupe activitatea Site-ului web, a Aplica\u021biei pentru mobil sau a Serviciilor.\n\nSunte\u021bi de acord s\u0103 nu \u201eadapta\u021bi\u201d sau \u201eoglindi\u021bi\u201d Site-ul web sau Aplica\u021bia pentru mobil sau orice por\u021biune a Materialelor sau a Serviciilor pe orice alt server sau dispozitiv pe baz\u0103 de internet f\u0103r\u0103 aprobarea prealabil\u0103 scris\u0103 a Samsung. \u00cen plus, nu pute\u021bi utiliza nicio parte a Materialelor sau a Serviciilor din orice meta tag-uri sau alt tip de \u201etexte ascunse\u201d f\u0103r\u0103 aprobarea prealabil\u0103 scris\u0103 a Samsung.\n\n\n\nCum s\u0103 participa\u021bi la Certificarea Expert Galaxy AI \n\n\n\nUtilizatorii Samsung+\n\nDup\u0103 conectarea \u00een aplica\u021bia Samsung+, pute\u021bi accesa modulele de instruire. Participarea la test este permis\u0103 doar dup\u0103 finalizarea instruirii. Dup\u0103 ce a\u021bi promovat toate etapele testului, ve\u021bi primi insigna Expert Galaxy AI.\n\n\n\nUtilizatorii non-Samsung+\n\nDac\u0103 nu utiliza\u021bi aplica\u021bia Samsung+, trebuie mai \u00eent\u00e2i s\u0103 finaliza\u021bi online sau offline instruirea furnizat\u0103 de subsidiara dvs. local\u0103. Dup\u0103 finalizarea instruirii, pute\u021bi participa la test prin intermediul linkului pe care Samsung \u00eel furnizeaz\u0103 subsidiarei dvs. Dup\u0103 ce a\u021bi promovat toate etapele testului, ve\u021bi primi insigna Expert Galaxy AI.\n\n\n\nPute\u021bi reefectua \u0219i promova testul de mai multe ori, dar va fi acordat\u0103 o singur\u0103 insign\u0103.\n\nFiecare etap\u0103 a testului are o limit\u0103 de cinci r\u0103spunsuri incorecte. Dac\u0103 aceast\u0103 limit\u0103 este atins\u0103 \u00eenainte de finalizarea unei etape, etapa respectiv\u0103 trebuie re\u00eenceput\u0103 de la prima \u00eentrebare. Testul de certificare trebuie realizat \u00een mod individual. Orice \u00eencercare de \u00een\u0219el\u0103ciune va conduce la descalificare \u0219i la invalidarea rezultatelor la test. Certificarea Expert Galaxy AI este gratuit\u0103.\n\n\n\nCon\u021binut al ter\u021bilor \u0219i link-uri c\u0103tre alte site-uri web\n\nSite-ul web \u0219i Aplica\u021bia pentru mobil pot con\u021bine con\u021binut al ter\u021bilor sau linkuri c\u0103tre alte site-uri web sau aplica\u021bii pentru mobil. \u00centruc\u00e2t nu de\u021binem controlul asupra site-urilor web sau aplica\u021biilor pentru mobil ale ter\u021bilor, admite\u021bi \u0219i sunte\u021bi de acord c\u0103 nu suntem responsabili pentru disponibilitatea respectivelor site-uri web/aplica\u021bii pentru mobil \u0219i nu promov\u0103m \u0219i nu suntem responsabili pentru niciun tip de con\u021binut, reclam\u0103, serviciu, produse sau alte materiale de pe sau disponibile din astfel de site-uri web \u0219i aplica\u021bii pentru mobil. De asemenea, admite\u021bi \u0219i sunte\u021bi de acord c\u0103 Samsung nu va fi responsabil\u0103, \u00een mod direct sau indirect, pentru daune sau pierderi cauzate sau presupuse a fi cauzate de sau \u00een leg\u0103tur\u0103 cu utilizarea sau bazarea pe orice con\u021binut, reclam\u0103, serviciu, produse sau alte materiale de pe sau disponibile din astfel de site-uri web \u0219i aplica\u021bii pentru mobil. Toate aceste site-uri web \u0219i aplica\u021bii pentru mobil vor face obiectul unor condi\u021bii de utilizare separate.\n\n\n\n\u00cen plus, un link c\u0103tre un site web al ter\u021bilor nu \u00eenseamn\u0103 c\u0103 Samsung \u00ee\u0219i asum\u0103 responsabilitatea pentru con\u021binutul sau utilizarea respectivului site web. Sunte\u021bi singurul responsabil s\u0103 lua\u021bi m\u0103suri de precau\u021bie pentru a v\u0103 asigura c\u0103 orice con\u021binut ve\u021bi utiliza nu con\u021bine viru\u0219i, viermi, troieni \u0219i alte articole de natur\u0103 distructiv\u0103.\n\nCLAUZ\u0102 GENERAL\u0102 DE DECLINARE A R\u0102SPUNDERII\n\nADMITE\u021aI \u0218I SUNTE\u021aI DE ACORD \u00ceN MOD EXPRES C\u0102 UTILIZAREA SITE-ULUI WEB, A APLICA\u021aIEI PENTRU MOBIL SAU A ORIC\u0102ROR ALTE MATERIALE SAU SERVICII SE FACE PE RISCUL DVS. EXCLUSIV \u0218I C\u0102, \u00ceN M\u0102SURA MAXIM\u0102 PERMIS\u0102 DE LEGE, \u00ceNTREG RISCUL LEGAT DE CALITATEA SATISF\u0102C\u0102TOARE, PERFORMAN\u021a\u0102 \u0218I PRECIZIE ESTE SUPORTAT DE DVS. \u00ceN M\u0102SURA MAXIM\u0102 PERMIS\u0102 DE LEGE, SITE-UL WEB \u0218I APLICA\u021aIA PENTRU MOBIL, MATERIALELE \u0218I SERVICIILE SUNT FURNIZATE \u201eCA ATARE\u201d \u0218I \u201eCONFORM DISPONIBILIT\u0102\u021aII\u201d F\u0102R\u0102 O GARAN\u021aIE, CONDI\u021aIE, TERMEN, DECLARA\u021aIE SAU ANGAJAMENT DE ORICE FEL, EXPRES SAU IMPLICIT. \u00ceN M\u0102SURA MAXIM\u0102 PERMIS\u0102 DE LEGE, SAMSUNG DECLIN\u0102 \u00ceN MOD EXPRES TOATE GARAN\u021aIILE, CONDI\u021aIILE, TERMENII, DECLARA\u021aIILE \u0218I ANGAJAMENTELE LEGATE DE SITE-UL WEB, APLICA\u021aIA PENTRU MOBIL, MATERIALE \u0218I SERVICII, FIE EXPRESE SAU IMPLICITE, INCLUZ\u00c2ND, DAR F\u0102R\u0102 A SE LIMITA LA, GARAN\u021aII DE VANDABILITATE, DE CALITATE SATISF\u0102C\u0102TOARE, DE COMPATIBILITATE PENTRU UN ANUMIT SCOP, DE PRECIZIE, DE POSESIE LINI\u0218TIT\u0102 \u0218I DE NE\u00ceNC\u0102LCARE A DREPTURILOR TER\u021aILOR. \u00ceN M\u0102SURA MAXIM\u0102 PERMIS\u0102 DE LEGE, SAMSUNG NU GARANTEAZ\u0102 PRECIZIA, VALABILITATEA, ACTUALITATEA, LEGALITATEA SAU CARACTERUL COMPLET AL ORIC\u0102RUI MATERIAL SAU SERVICIU PUS LA DISPOZI\u021aIE PRIN SITE-UL WEB/APLICA\u021aIA PENTRU MOBIL \u0218I NU GARANTEAZ\u0102 C\u0102 SITE-UL WEB SAU APLICA\u021aIA PENTRU MOBIL, MATERIALELE SAU SERVICIILE VOR SATISFACE CERIN\u021aELE DVS. SAU C\u0102 FUNC\u021aIONAREA SITE-ULUI WEB/APLICA\u021aIEI PENTRU MOBIL SAU A SERVICIILOR VA FI NE\u00ceNTRERUPT\u0102 SAU LIPSIT\u0102 DE ERORI. NICIUN SFAT SAU INFORMA\u021aIE, SCRIS(\u0102) SAU VERBAL(\u0102), OB\u021aINUT\u0102 DE DVS. PRIN INTERMEDIUL SITE-ULUI WEB SAU A APLICA\u021aIEI PENTRU MOBIL SAU DE LA SAMSUNG SAU ORICE COMPANIE DIN CADRUL GRUPULUI SAMSUNG SAU DE LA FUNC\u021aIONARII, ANGAJA\u021aII, DIRECTORII SAU AGEN\u021aII ORIC\u0102REI ASTFEL DE ENTIT\u0102\u021aI (DENUMITE COLECTIV \u201eP\u0102R\u021aILE SAMSUNG\u201d) NU VA CREA NICIO GARAN\u021aIE.\n\nLIMITAREA R\u0102SPUNDERII\n\n\u00ceN M\u0102SURA MAXIM\u0102 PERMIS\u0102 DE LEGE, \u00ceN NICIO CIRCUMSTAN\u021a\u0102, INCLUZ\u00c2ND NEGLIJEN\u021aA, SAMSUNG NU VA FI R\u0102SPUNZ\u0102TOARE, \u00ceN TEMEIUL CONTRACTULUI SAU AL UNEI INFRAC\u021aIUNI, PENTRU DAUNE DIRECTE, INDIRECTE, ACCIDENTALE, SPECIALE SAU PE CALE DE CONSECIN\u021a\u0102, PIERDEREA PROFITULUI, A VENITURILOR, A INTERESELOR, A AFACERII SAU CORUPEREA DATELOR, TAXE AVOC\u0102\u021aE\u0218TI, CHELTUIELI SAU ORICE ALTE DAUNE CARE REZULT\u0102 DIN SAU \u00ceN LEG\u0102TUR\u0102 CU ORICE INFORMA\u021aII CUPRINSE DE SITE-UL WEB \u0218I APLICA\u021aIA PENTRU MOBIL SAU CA URMARE A UTILIZ\u0102RII SITE-ULUI WEB \u0218I A APLICA\u021aIEI PENTRU MOBIL, A ORIC\u0102RUI MATERIAL SAU SERVICIU ACCESAT DE DVS. SAU ORICE TER\u021a\u0102 PARTE PE SITE-UL WEB \u0218I APLICA\u021aIILE PENTRU MOBIL, CHIAR DAC\u0102 A\u021aI FOST AVERTIZAT DESPRE POSIBILITATEA SURVENIRII UNOR ASTFEL DE DAUNE.\n\n\n\n\n\nDesp\u0103gubiri\n\nSunte\u021bi de acord s\u0103 desp\u0103gubi\u021bi, ap\u0103ra\u021bi \u0219i exonera\u021bi de r\u0103spundere P\u0103r\u021bile Samsung cu privire la orice reclama\u021bii, obliga\u021bii, daune, pierderi, costuri sau cheltuieli (incluz\u00e2nd onorariile rezonabile ale avoca\u021bilor) pe care P\u0103r\u021bile Samsung le pot suferi ca urmare a utiliz\u0103rii sau \u00een leg\u0103tur\u0103 cu utilizarea de c\u0103tre dvs. (sau oricine v\u0103 folose\u0219te contul) a Site-ului web, a Aplica\u021biei pentru mobil, a Materialelor sau a Serviciilor sau cu \u00eenc\u0103lcarea prezentelor Condi\u021bii. Samsung \u00ee\u0219i rezerv\u0103 dreptul, pe propria cheltuial\u0103, s\u0103-\u0219i asume ap\u0103rarea exclusiv\u0103 \u0219i controlul exclusiv cu privire la orice aspect ce face obiectul desp\u0103gubirii de c\u0103tre dvs. \u0219i, \u00een acest caz, sunte\u021bi de acord s\u0103 coopera\u021bi cu Samsung \u00een ap\u0103rarea respectivului aspect.\n\nModificarea condi\u021biilor\n\nNe rezerv\u0103m dreptul de a modifica, ad\u0103uga sau \u00eenl\u0103tura orice parte a Condi\u021biilor, total sau par\u021bial, \u00een orice moment, prin publicarea Condi\u021biilor revizuite pe Site-ul web sau pe Aplica\u021bia pentru mobil. Orice modificare va intra \u00een vigoare numai dup\u0103 ce sunte\u021bi de acord cu Condi\u021biile actualizate. \u00cen cazul \u00een care nu sunte\u021bi de acord cu aceste Condi\u021bii actualizate, nu mai ave\u021bi permisiunea de a utiliza Site-ul web \u0219i Aplica\u021bia pentru mobil.\n\nLegea aplicabil\u0103 \u0219i jurisdic\u021bie\n\nPrezentele Condi\u021bii sunt guvernate de legile din jurisdic\u021bia statului \u00een care locui\u021bi, f\u0103r\u0103 a \u021bine seama de prevederile legate de conflictele de legi. Dac\u0103 utilizarea de c\u0103tre dvs. a Site-ului web, a Aplica\u021biei pentru mobil, a Materialelor sau a Serviciilor \u00eencalc\u0103 legile locului unde ave\u021bi domiciliul, v\u0103 solicit\u0103m S\u0102 NU UTILIZA\u021aI Site-ul web, Aplica\u021bia pentru mobil sau orice parte a Materialelor sau a Serviciilor. Sunte\u021bi responsabil de respectarea legilor din jurisdic\u021bia dvs. (incluz\u00e2nd orice legi privind controlul exporturilor).\n\nDispozi\u021bii generale\n\nNeexercitarea de c\u0103tre Samsung a oric\u0103rui drept sau a oric\u0103rei dispozi\u021bii a Condi\u021biilor nu va reprezenta o renun\u021bare la respectivul drept sau respectiva dispozi\u021bie dec\u00e2t dac\u0103 acest lucru este acceptat \u0219i agreat \u00een scris de Samsung. Condi\u021biile (inclusiv orice modific\u0103ri, actualiz\u0103ri \u0219i complet\u0103ri) reprezint\u0103 acordul complet dintre dvs. \u0219i compania Samsung \u0219i \u00eenlocuiesc toate negocierile, discu\u021biile sau acordurile anterioare sau curente, dac\u0103 exist\u0103, dintre dvs. \u0219i compania Samsung cu privire la obiectul acestora. Sunte\u021bi de acord c\u0103 aceste Condi\u021bii pot fi alocate nou\u0103 de o ter\u021b\u0103 parte, conform alegerii noastre discre\u021bionare. Titlurile sec\u021biunilor sunt inserate numai ca referin\u021b\u0103 \u0219i \u00een niciun caz nu definesc, limiteaz\u0103, interpreteaz\u0103 sau descriu sfera de acoperire a respectivei sec\u021biuni. Dac\u0103 orice dispozi\u021bie a Condi\u021biilor sau aplicarea acestora pentru orice parte sau \u00een orice circumstan\u021b\u0103 va fi declarat\u0103 sau considerat\u0103 de orice instan\u021b\u0103 sau autoritate cvasi-judiciar\u0103 de jurisdic\u021bie competent\u0103 ca fiind nul\u0103, ilegal\u0103 sau neexecutorie \u00een orice privin\u021b\u0103 (\u201eDispozi\u021bia contrarie\u201d), (i) respectiva Dispozi\u021bie contrarie va fi considerat\u0103 modificat\u0103 pentru a servi atingerii, pe c\u00e2t posibil, aceluia\u0219i scop avut \u00een vedere de Dispozi\u021bia contrarie, \u00een m\u0103sura permis\u0103 de lege; (ii) valabilitatea, legalitatea \u0219i caracterul executoriu al celorlalte dispozi\u021bii sau p\u0103r\u021bi ale dispozi\u021biilor din prezentele nu vor fi afectate sau prejudiciate \u00een niciun fel; \u0219i (iii) restul Condi\u021biilor vor fi valabile \u0219i executorii \u00een m\u0103sura permis\u0103 de legea aplicabil\u0103. Dac\u0103 orice dispozi\u021bie a Condi\u021biilor este declarat\u0103 de o instan\u021b\u0103 de jurisdic\u021bie competent\u0103 ca fiind nevalabil\u0103, restul dispozi\u021biilor vor r\u0103m\u00e2ne \u00een vigoare \u0219i vor continua s\u0103 produc\u0103 efecte.\n\n\n\nData [22.01.2025]\n\n"
}