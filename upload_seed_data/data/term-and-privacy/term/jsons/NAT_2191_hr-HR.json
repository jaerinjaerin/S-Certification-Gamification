{
    "contents": "Pravila za kori\u0161tenje usluge Samsung+ i dobivanje certifikata stru\u010dnjaka za Galaxy AI 2025.\n\n\n\nOva Pravila, zajedno s na\u0161im Pravilima o privatnosti navedenim u nastavku (\u201ePravila\u201d) predstavljaju ugovor izme\u0111u Samsung Electronics Co., Ltd., korejske korporacije sa sjedi\u0161tem na adresi 129 Samsung-Ro, Yeongtong-Gu, Suwon-City, Gyeonggi-Do, 16677, Republika Koreja (uklju\u010duju\u0107i i njezine podru\u017enice, u daljnjem teksu navedeni kao \u201eSamsung\u201d, \u201emi\u201d ili \u201enas\u201d) i vas i ure\u0111uju va\u0161 pristup i kori\u0161tenje web-mjesta, mobilne aplikacije, materijala i usluga, kako je definirano u nastavku. Pa\u017eljivo pro\u010ditajte ova Pravila prije nego pristupite ili po\u010dneke koristiti uslugu Samsung+ (u daljnjem tekstu navedena kao \u201eweb-mjesto\u201d ili \u201eMobile\u201d). Ako se ne sla\u017eete s ovim Pravilima, nemojte pristupati ni na drugi na\u010din koristiti web-mjesto ni Mobile. Va\u0161im pristupanjem i kori\u0161tenjem web-mjesta i Mobile-a dajete svoju suglasnost za primjenu ovih Pravila.\n\nOp\u0107a upotreba i ograni\u010denja\n\nSav sadr\u017eaj koji Samsung pru\u017ea na web-mjestu ili Mobileu (uklju\u010duju\u0107i podatke, dokumente, tekstove, dizajn, za\u0161titne znakove, logotipove, grafike, slike, ikone, zvuk, video, softver i sl.) (u daljnjem tekstu navedeno kao \u201eMaterijal\u201d) isklju\u010divo je vlasni\u0161tvo Samsunga, njegovih davatelja licence ili njegovih pru\u017eatelja sadr\u017eaja te je za\u0161ti\u0107en autorskim pravima, za\u0161titnim znakom i drugim primjenjivim propisima. Materijalima koji se nalaze na web-mjestu ili Mobileu mo\u017eete pristupiti isklju\u010divo u svrhu obuke za podr\u0161ku usluge Samsung+, \u0161to je podlo\u017eno izri\u010ditom odobrenju Samsunga, koje se daje pod uvjetom da ne mijenjate i/ili ne bri\u0161ete nikakvo autorsko pravo, za\u0161titni znak ili druge vlasni\u010dke obavijesti koje se pojavljuju na materijalima kojima pristupite, koje kopirate, preuzimate ili ispisujete.\n\nSla\u017eete se da ne\u0107ete koristiti, prikazivati, reproducirati, prenositi, mijenjati, distribuirati, dijeliti, prodavati, objavljivati, stvarati izvedene radove, emitirati ili na bilo koji na\u010din iskoristiti bilo koji materijal, u cijelosti ili djelomi\u010dno, bilo e-po\u0161tom ili bilo kojim drugim sredstvima, u bilo koju drugu svrhu osim u svrhe navedene u ovim Pravilima, a \u0161to je podlo\u017eno izri\u010ditom odobrenju Samsunga. Svaka neovla\u0161tena upotreba web-mjesta, Mobilea, materijala ili usluga mo\u017ee predstavljati kr\u0161enje autorskih prava, za\u0161titnih znakova i drugih primjenjivih propisa.\n\nZabranjena upotreba\n\nNe smijete koristiti web-mjesto, Mobile ili bilo koji materijal ili uslugu putem web-mjesta ili Mobilea (\u201eUsluge\u201d): (a) na na\u010din kojim se kr\u0161i bilo koji primjenjivi propis; (b) da uznemiravate ili na\u0161tetite drugoj osobi; (c) za la\u017eno predstavljanje bilo koje osobe ili entiteta ili za pogre\u0161no prikazivanje va\u0161e povezanosti s nekom osobom ili entitetom; ili (d) za ometanje web-mjesta, Mobilea ili usluga.\n\nSuglasni ste da ne\u0107ete \u201euokvirivati\u201d ili \u201ezrcaliti\u201d web-mjesto ili Mobile ili bilo koji dio materijala ili usluga na bilo kojem drugom poslu\u017eitelju ili internetskom ure\u0111aju bez prethodnog pisanog pristanka Samsunga. Nadalje, ne smijete koristiti bilo koji dio materijala ili usluga u bilo kojoj meta oznaci ili bilo kojem drugom \u201eskrivenom tekstu\u201d bez prethodnog pisanog pristanka Samsunga.\n\n\n\nKako sudjelovati u dobivanju certifikata za stru\u010dnjaka za Galaxy AI \n\n\n\nKorisnici usluge Samsung+\n\nNakon prijave u aplikaciju Samsung+, mo\u017eete pristupiti modulima obuke. Sudjelovanje u kvizu dozvoljeno je samo nakon dovr\u0161avanja obuke. Nakon \u0161to ste zavr\u0161ili sve faze kviza, primit \u0107ete online zna\u010dku \u201eStru\u010dnjak za Galaxy AI\u201c.\n\n\n\nOsobe koje nisu korisnici usluge Samsung+\n\nAko ne koristite aplikaciju Samsung+, prvo morate pro\u0107i online ili izvanmre\u017enu obuku koju \u0107e vam omogu\u0107iti lokalna podru\u017enica Samsunga. Nakon dovr\u0161etka obuke mo\u017eete sudjelovati u kvizu putem poveznice omogu\u0107ene od strane Samsunga. Nakon \u0161to ste zavr\u0161ili sve faze kviza, primit \u0107ete online zna\u010dku \u201eStru\u010dnjak za Galaxy AI\u201c.\n\n\n\nMogu\u0107e je ponovno ispunjavati i vi\u0161e puta rije\u0161iti kviz, ali dodjeljuje se samo jedna zna\u010dka.\n\nSvaka faza kviza ima ograni\u010denje od pet neto\u010dnih odgovora. U slu\u010daju da se to ograni\u010denje dosegne prije dovr\u0161etka faze, tu fazu je potrebno ponovno zapo\u010deti s prvim pitanjem. Kviz za dobivanje certifikata mora se popuniti pojedina\u010dno. Svako varanje rezultirat \u0107e diskvalifikacijom i poni\u0161tenjem rezultata kviza. Dobivanje certifikata za stru\u010dnjaka za Galaxy AI je besplatno.\n\n\n\nSadr\u017eaj tre\u0107e strane i veze s drugim web-mjestima\n\nWeb-mjesto ili Mobile mogu sadr\u017eavati sadr\u017eaje tre\u0107e strane ili veze do drugih web-mjesta ili mobilnih aplikacija. Budu\u0107i da nemamo kontrolu nad web-mjestima tre\u0107ih strana ili mobilnim aplikacijama, potvr\u0111ujete i prihva\u0107ate da nismo odgovorni za dostupnost takvih web-mjesta ili mobilnih aplikacija i ne podr\u017eavamo i nismo odgovorni za bilo koji sadr\u017eaj, ogla\u0161avanje, usluge, proizvode ili druge materijale dostupne na takvim web-mjestima i mobilnim aplikacijama ili putem istih. Tako\u0111er prihva\u0107ate da Samsung ne\u0107e biti odgovoran, izravno ili neizravno, za bilo kakvu \u0161tetu ili gubitak koji su uzrokovani ili su u svezi s kori\u0161tenjem ili oslanjanjem na bilo koji sadr\u017eaj, ogla\u0161avanje, usluge, proizvode ili druge materijale dostupne na takvim web-mjestima ili mobilnim aplikacijama. Sva takva web-mjesta i mobilne aplikacije podlije\u017eu posebnim uvjetima kori\u0161tenja.\n\n\n\nOsim toga, veza do web-mjesta tre\u0107e strane ne zna\u010di da tvrtka Samsung prihva\u0107a bilo kakvu odgovornost za sadr\u017eaj ili upotrebu takvih web-mjesta. Na vama je da poduzmete mjere predostro\u017enosti kako biste se osigurali od virusa, crva, trojanaca i drugih destruktivnih elemenata.\n\nOP\u0106E ODRICANJE OD ODGOVORNOSTI\n\nIZRI\u010cITO PRIZNAJETE I SLA\u017dETE SE DA \u0106ETE WEB-MJESTO, MOBILE I BILO KOJE MATERIJALE ILI USLUGE KORISTIT NA VA\u0160 VLASTITI RIZIK I DA, U NAJVE\u0106OJ MJERI DOPU\u0160TENOJ ZAKONOM, CIJELI RIZIK U VEZI ZADOVOLJAVAJU\u0106E KVALITETE, IZVEDBE I TO\u010cNOSTI SNOSITE VI. U NAJVE\u0106OJ MJERI DOPU\u0160TENOJ ZAKONOM, WEB-MJESTA I MOBILEA, MATERIJALI I USLUGE PRU\u017dAJU SE \u201eKAKVI JESU\u201d I \u201eKAO \u0160TO JE DOSTUPNO\u201d, DAKLE BEZ IKAKVIH JAMSTAVA, IZRI\u010cITIH ILI PODRAZUMIJEVANIH. U NAJVE\u0106OJ MJERI DOPU\u0160TENOJ ZAKONOM, SAMSUNG NE PRU\u017dA NIKAKVA JAMSTVA U POGLEDU WEB-MJESTA, MOBILEA, MATERIJALA I USLUGA, UKLJU\u010cUJU\u0106I I JAMSTVA U POGLEDU MOGU\u0106NOSTI PRODAJE, ZADOVOLJAVAJU\u0106E KVALITETE, PRIKLADNOSTI ZA ODRE\u0110ENU SVRHU, TO\u010cNOSTI I PRAVA TRE\u0106IH STRANA. U NAJVE\u0106OJ MJERI DOPU\u0160TENOJ ZAKONOM, SAMSUNG NE JAM\u010cI TO\u010cNOST, VALJANOST, PRAVOVREMENOST, ZAKONITOST ILI CJELOVITOST BILO KOJEG MATERIJALA ILI USLUGE DOSTUPNE PUTEM WEB-MJESTA I/ILI MOBILEA, NITI JAM\u010cI DA \u0106E WEB-MJESTO ili MOBILE, MATERIJALI ILI USLUGE ZADOVOLJITI VA\u0160E ZAHTJEVE ILI DA \u0106E RAD WEB-MJESTA ili MOBILEA ILI USLUGA BITI NEPREKINUT ILI BEZ POGRE\u0160AKA. \n\nOGRANI\u010cENJE OBVEZA\n\nU NAJVE\u0106OJ MJERI DOPU\u0160TENOJ ZAKONOM, SAMSUNG NI U KOJEM SLU\u010cAJU NE\u0106E BITI ODGOVORAN ZA BILO KAKVU IZRAVNU, NEIZRAVNU, SLU\u010cAJNU, POSEBNU ILI POSLJEDI\u010cNU \u0160TETU, GUBITAK DOBITI, PRIHODA, KAMATA, POSLOVANJA ILI O\u0160TE\u0106ENJA PODATAKA, ZA ODVJETNI\u010cKE NAKNADE, TRO\u0160KOVE ILI BILO KAKVE DRUGE \u0160TETE KOJE PROIZLAZE IZ ILI SU U SVEZI S BILO KOJIM INFORMACIJAMA NA WEB-MJESTU I MOBILE-U, KAO NI ZA BILO KOJE MATERIJALE ILI USLUGE KOJIMA PRISTUPITE VI ILI BILO KOJA TRE\u0106A STRANA NA WEB-MJESTU I MOBILEU.\n\n\n\n\n\n\n\nNaknada \u0161tete\n\nSla\u017eete se da \u0107ete Samsungu nadoknaditi svaku \u0161tetu, gubitak ili tro\u0161kove (uklju\u010duju\u0107i razumne tro\u0161kove odvjetnika) koji mogu nastati kao rezultat va\u0161e upotrebe web-mjesta, Mobilea, materijala ili usluga, ili kr\u0161enja ovih Pravila. \n\nIzmjena Pravila\n\nZadr\u017eavamo pravo izmjene, dodavanja ili uklanjanja bilo kojeg dijela ovih Pravila u cijelosti ili djelomi\u010dno, u bilo kojem trenutku, objavljivanjem izmijenjenih Pravila na web-mjestu ili Mobileu. Svaka promjena \u0107e stupiti na snagu tek nakon \u0161to prihvatite ta izmijenjena Pravila. U slu\u010daju da ne prihvatite takva izmijenjena Pravila, ne\u0107ete mo\u0107i koristiti web-mjesto i Mobile.\n\nPrimjenjivi propisi i nadle\u017enost\n\nOva Pravila podre\u0111ena su va\u017ee\u0107im propisima jurisdikcije u kojoj imate prebivali\u0161te, bez obzira na odredbe o sukobu zakona. Ako je va\u0161a upotreba web-mjesta, Mobilea, materijala ili usluga protivna va\u017ee\u0107im propisima va\u0161eg mjesta prebivali\u0161te, nemojte koristiti web-mjesto, Mobile ili bilo koji dio materijala ili usluga. Vi ste odgovorni za pridr\u017eavanje propisa va\u017ee\u0107ih u mjestu va\u0161eg prebivali\u0161ta.\n\nOp\u0107e\n\nPropust Samsunga da provede bilo koju odredbu ovih Pravila ne\u0107e predstavljati odricanje od takve odredbe, osim ako Samsung ne donese pisanu odluku u tom smislu. Ova Pravila (uklju\u010duju\u0107i i sve izmjene, a\u017euriranja i dopune istih) predstavljaju cjelokupan ugovor izme\u0111u vas i Samsunga i nadomje\u0161taju sve prethodne ili istovremene pregovore ili ugovore izme\u0111u vas i Samsunga u pogledu predmeta ovog ugovora. Sla\u017eete se da svoja prava i obveze iz ovih Pravila Samsung mo\u017ee prenijeti na tre\u0107u stranu prema vlastitom naho\u0111enju. Naslovi odjeljaka ovih Pravila slu\u017ee samo u referentne svrhe i ni na koji na\u010din ne definiraju, ograni\u010davaju ili tuma\u010de sadr\u017eaj pojedinog odjeljka. Ako bilo koja odredba ovih Pravila ili njena primjena bude od strane nadle\u017enog suda ili drugog tijela progla\u0161ena ili smatrana neva\u017ee\u0107om ili nezakonitom u bilo kojem pogledu, (i) takva odredba \u0107e se smatrati izmijenjenom kako bi se, u najve\u0107oj mogu\u0107oj mjeri, postigla svrha zbog koje je odredba progla\u0161ena neva\u017ee\u0107om ili nezakonitom (ii) to ne\u0107e utjecati na valjanost, zakonitost i provedivost preostalih odredbi ili dijelova odredbi sadr\u017eanih u ovim Pravilima. \n\n\n\nDana 22.01.2025.\n\n"
}