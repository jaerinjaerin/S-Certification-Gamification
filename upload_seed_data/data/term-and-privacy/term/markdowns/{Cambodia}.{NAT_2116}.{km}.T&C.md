'25 លក្ខខណ្ឌនៃការប្រើប្រាស់វិញ្ញាបនបត្រអ្នកជំនាញ Galaxy AI

លក្ខខណ្ឌនៃការប្រើប្រាស់ទាំងនេះ រួមជាមួយនឹងគោលការណ៍ឯកជនភាពរបស់យើងដែលបានកំណត់ខាងក្រោម (“លក្ខខណ្ឌ”) ត្រូវបានចុះរវាង Samsung Electronics Co., Ltd. ជាសាជីវកម្មកូរ៉េ ដែលមានការិយាល័យនៅ 129 Samsung-Ro, Yeongtong-Gu, Suwon-City, Gyeonggi-Do, 16677, សាធារណរដ្ឋកូរ៉េ (រួមទាំងសាខារបស់ខ្លួន “Samsung”, “យើង” ឬ “យើងខ្ញុំ”) ព្រមទាំងអ្នក គ្រប់គ្រងសិទ្ធិចូលប្រើរបស់អ្នក ឬការប្រើប្រាស់គេហទំព័រ កម្មវិធី​ឧបករណ៍ចល័ត ខ្លឹមសារព័ត៌មាន និងសេវាកម្ម (ដូចដែលបានកំណត់ខាងក្រោម)។ សូមអានលក្ខខណ្ឌដោយប្រុងប្រយ័ត្ន មុនពេលចូលប្រើ ឬប្រើប្រាស់ SamsungPlus (“គេហទំព័រ” ឬ “ឧបករណ៍ចល័ត”)។ ប្រសិនបើអ្នកមិនយល់ស្របនឹងលក្ខខណ្ឌណាមួយទេ សូមកុំចូលប្រើ ឬប្រើប្រាស់គេហទំព័រ និងឧបករណ៍​ចល័តនោះឡើយ។ ការប្រើប្រាស់របស់អ្នកទៅលើគេហទំព័រ និងឧបករណ៍ចល័តនោះ បង្ហាញថា អ្នកយល់ស្របទៅនឹងលក្ខខណ្ឌ។

ការប្រើប្រាស់ទូទៅ និងការរឹតបន្តឹង

ខ្លឹមសារទាំងអស់ដែលផ្ដល់ដោយក្រុមហ៊ុន Samsung នៅលើគេហទំព័រ ឬឧបករណ៍​ចល័ត (រួមមានជាអាទិ៍ ទិន្នន័យ ព័ត៌មាន ឯកសារ អត្ថបទ ការរចនា ពាណិជ្ជសញ្ញា រូបសញ្ញា ក្រាហ្វិក រូបភាព រូបតំណាង សំឡេង វីដេអូ កូដ និងសូហ្វវែរ) (“ខ្លឹមសារព័ត៌មាន”) គឺជាកម្មសិទ្ធិផ្ដាច់មុខរបស់ក្រុមហ៊ុន Samsung, អ្នកផ្ដល់អាជ្ញាបណ្ណ ឬអ្នកផ្ដល់ខ្លឹមសាររបស់ក្រុមហ៊ុន និងត្រូវបានការពារដោយសិទ្ធិអ្នកនិពន្ធ ពាណិជ្ជសញ្ញា និងច្បាប់ដែលពាក់ព័ន្ធផ្សេងទៀត។ អ្នកអាចចូលប្រើខ្លឹមសារព័ត៌មានដែលមាននៅលើគេហទំព័រ ឬឧបករណ៍​ចល័តតែក្នុងគោលបំណងបណ្ដុះបណ្ដាល ដើម្បីជាការគាំទ្រដល់ SamsungPlus ប៉ុណ្ណោះ និងត្រូវមានការអនុញ្ញាតយ៉ាងច្បាស់លាស់ពីក្រុមហ៊ុន Samsung ក្នុងករណីដែល​អ្នកមិនបានកែប្រែ ឬលុបសិទ្ធិអ្នកនិពន្ធ ពាណិជ្ជសញ្ញា ឬការជូនដំណឹងអំពីកម្មសិទ្ធិផ្សេងទៀតដែលបង្ហាញ​ឡើងនៅលើខ្លឹមសារព័ត៌មានដែលអ្នកចូលប្រើ ចម្លង ទាញយក ឬបោះពុម្ព។

អ្នកយល់ព្រមមិនប្រើប្រាស់ បង្ហាញ ផលិតឡើងវិញ បញ្ជូន កែប្រែ ចែកចាយ ផ្សព្វផ្សាយ លក់ បោះពុម្ព បង្កើតស្នាដៃចម្លង ផ្សព្វផ្សាយ ចែកចាយ ឬតាមមធ្យោបាយណាមួយ កេងប្រវ័ញ្ចខ្លឹមសារព័ត៌មានណាមួយ ទាំងស្រុង ឬដោយផ្នែក មិនថាតាមអ៊ីមែល ឬតាមមធ្យោបាយណាមួយក្នុង​គោលបំណងណាមួយឡើយ ក្រៅពីគោលបំណងដូចមានចែងខាងក្នុងនោះ និងត្រូវមានការអនុញ្ញាតយ៉ាងច្បាស់លាស់ពីក្រុមហ៊ុន Samsung។ ការប្រើប្រាស់គេហទំព័រ ឧបករណ៍ចល័ត ខ្លឹមសារព័ត៌មាន ឬសេវាកម្មដោយគ្មានការអនុញ្ញាតណាមួយ អាចបំពានលើសិទ្ធិអ្នកនិពន្ធ ពាណិជ្ជសញ្ញា និងច្បាប់ដែលពាក់ព័ន្ធផ្សេងទៀត។

ការប្រើប្រាស់ដែលមានការហាមឃាត់

អ្នកមិនអាចប្រើប្រាស់គេហទំព័រ ឬឧបករណ៍ចល័ត ខ្លឹមសារព័ត៌មានណាមួយ ឬសេវាកម្មណាមួយដែលផ្ដល់តាមរយៈគេហទំព័រ ឬឧបករណ៍ចល័ត (“សេវាកម្ម”)៖ (ក) ក្នុងលក្ខណៈដែលបំពានច្បាប់ក្នុងស្រុក រដ្ឋ ជាតិ បរទេស ឬអន្តរជាតិ (ខ) បៀតបៀន ឬធ្វើបាបបុគ្គលផ្សេងទៀត (គ) ក្លែងបន្លំខ្លួនជាបុគ្គល ឬអង្គភាពណាមួយ ឬបង្ហាញភាពមិនពិតអំពីទំនាក់ទំនងរបស់អ្នកជាមួយបុគ្គល ឬអង្គភាព ឬ (ឃ) ជ្រៀតជ្រែក ឬរំខានដល់គេហទំព័រ ឧបករណ៍ចល័ត ឬសេវាកម្មណាមួយ។

អ្នកយល់ព្រមមិន “ថត” ឬ “បញ្ចាំង” គេហទំព័រ ឧបករណ៍ចល័ត ឬផ្នែកណាមួយនៃខ្លឹមសារព័ត៌មាន ឬសេវាកម្មនៅលើម៉ាស៊ីនមេផ្សេងទៀត ឬឧបករណ៍ដែលដំណើរការលើអ៊ីនធឺណិតដោយគ្មានការយល់ព្រមជាលាយលក្ខណ៍អក្សរជាមុនពីក្រុមហ៊ុន Samsung ឡើយ។ លើសពីនេះទៅទៀត អ្នកមិនអាចប្រើប្រាស់ផ្នែកណាមួយនៃខ្លឹមសារព័ត៌មាន ឬសេវាកម្មនៅក្នុងស្លាកមេតាណាមួយ ឬ “អក្សរ​ដែលបានលាក់” ផ្សេងទៀត ដោយគ្មានការយល់ព្រមជាលាយលក្ខណ៍អក្សរជាមុនពីក្រុមហ៊ុន Samsung ឡើយ។

របៀបចូលរួមក្នុងវិញ្ញាបនបត្រអ្នកជំនាញ Galaxy AI

អ្នកប្រើប្រាស់ Samsung+

បន្ទាប់ពីចូលទៅក្នុងកម្មវិធី Samsung+ អ្នកអាចចូលប្រើមេរៀនបណ្ដុះបណ្ដាល។ ការចូលរួមធ្វើតេស្តចំណេះដឹងត្រូវបានអនុញ្ញាត បន្ទាប់ពីបញ្ចប់វគ្គបណ្ដុះបណ្ដាលតែប៉ុណ្ណោះ។ បន្ទាប់ពីអ្នកបានឆ្លងកាត់ដំណាក់កាលតេស្តចំណេះដឹងរួចរាល់ហើយ អ្នកនឹងទទួលបានគ្រឿងសម្គាល់អ្នកជំនាញ Galaxy AI តាមអ៊ីនធឺណិត។

អ្នកដែល​មិន​ប្រើប្រាស់ Samsung+

ប្រសិនបើអ្នកមិនប្រើប្រាស់កម្មវិធី Samsung+ ទេ ដំបូង អ្នកត្រូវតែបញ្ចប់ការបណ្ដុះបណ្ដាលតាមអ៊ីនធឺណិត ដោយផ្ទាល់ ដែលផ្ដល់ដោយក្រុមហ៊ុនបុត្រសម្ព័ន្ធក្នុងតំបន់របស់អ្នក។ បន្ទាប់ពីបញ្ចប់ការបណ្ដុះបណ្ដាល អ្នកអាចចូលរួមធ្វើតេស្តចំណេះដឹង តាមរយៈតំណភ្ជាប់ដែលក្រុមហ៊ុន Samsung ផ្ដល់ជូនដល់ក្រុមហ៊ុនបុត្រសម្ព័ន្ធរបស់អ្នក។ បន្ទាប់ពីអ្នកបានឆ្លងកាត់ដំណាក់កាលតេស្តចំណេះដឹងរួចរាល់ហើយ អ្នកនឹងទទួលបានគ្រឿងសម្គាល់អ្នកជំនាញ Galaxy AI តាមអ៊ីនធឺណិត។

អ្នក​អាចធ្វើតេស្តចំណេះដឹង​ឡើងវិញ និងជាប់តេស្តចំណេះដឹងជាច្រើនដងបាន ប៉ុន្តែនឹងទទួលបានគ្រឿងសម្គាល់តែមួយប៉ុណ្ណោះ។

ដំណាក់កាលតេស្តចំណេះដឹងនីមួយៗ មានការកំណត់លើចម្លើយមិនត្រឹមត្រូវចំនួនប្រាំ។ ប្រសិនបើឈានដល់ចំនួនចម្លើយមិនត្រឹមត្រូវដែលកំណត់ មុនពេលបញ្ចប់ដំណាក់កាល ដំណាក់កាលនោះត្រូវតែចាប់ផ្ដើមឡើងវិញនៅសំណួរទីមួយ។ ការធ្វើតេស្តចំណេះដឹងសម្រាប់វិញ្ញាបនបត្រនេះ ត្រូវតែបញ្ចប់ដោយខ្លួនឯងផ្ទាល់។ ការក្លែងបន្លំណាមួយនឹងបណ្ដាលឱ្យមានការដកសិទ្ធិ និងធ្វើឱ្យ​លទ្ធផលតេស្តចំណេះដឹងអស់សុពលភាព។ វិញ្ញាបនបត្រអ្នកជំនាញ Galaxy AI គឺមិនគិតថ្លៃទេ។

ខ្លឹមសាររបស់ភាគីទីបី និងតំណភ្ជាប់ទៅកាន់គេហទំព័រផ្សេងទៀត

គេហទំព័រ ឬឧបករណ៍ចល័ត អាចមានខ្លឹមសាររបស់ភាគីទីបី ឬតំណភ្ជាប់ទៅកាន់គេហទំព័រ ឬកម្មវិធីឧបករណ៍ចល័តផ្សេងទៀត។ ដោយសារតែយើងមិនមានការគ្រប់គ្រងលើគេហទំព័រភាគីទីបី ឬកម្មវិធីឧបករណ៍ចល័ត អ្នកទទួលស្គាល់ និងយល់ព្រមថា យើងមិនទទួលខុសត្រូវចំពោះលទ្ធភាពប្រើប្រាស់នៃគេហទំព័រ ឬកម្មវិធីឧបករណ៍ចល័ត ព្រមទាំងមិនគាំទ្រ និងមិនទទួលខុសត្រូវចំពោះខ្លឹមសារ ការផ្សាយពាណិជ្ជកម្ម សេវាកម្ម ផលិតផល ឬខ្លឹមសារព័ត៌មានផ្សេងទៀតនៅលើ ឬអាចប្រើប្រាស់ពីគេហទំព័រ ឬកម្មវិធីឧបករណ៍ចល័តទាំងនេះឡើយ។ អ្នកក៏ទទួលស្គាល់ ឬយល់ព្រមថា ក្រុមហ៊ុន Samsung នឹងមិនទទួលខុសត្រូវ ដោយផ្ទាល់ ឬដោយប្រយោល ចំពោះការខូចខាត ឬការបាត់បង់ណាមួយដែលបង្កឡើង ឬត្រូវបានចោទប្រកាន់ថា បណ្ដាលមកពី ឬពាក់ព័ន្ធនឹងការប្រើប្រាស់ ឬពឹងផ្អែកលើខ្លឹមសារ ការផ្សាយពាណិជ្ជកម្ម សេវាកម្ម ផលិតផល ឬខ្លឹមសារព័ត៌មានផ្សេងទៀតនៅលើ ឬអាចប្រើប្រាស់ពីគេហទំព័រ ឬកម្មវិធីឧបករណ៍ចល័តទាំងនេះឡើយ។ គេហទំព័រ និងកម្មវិធីឧបករណ៍ចល័តទាំងអស់នោះ ត្រូវអនុលោមតាមលក្ខខណ្ឌនៃការប្រើប្រាស់ដាច់ដោយឡែក។

លើសពីនេះទៀត តំណភ្ជាប់ទៅកាន់គេហទំព័រភាគីទីបី មិនមានន័យថាក្រុមហ៊ុន Samsung ទទួលយកការទទួលខុសត្រូវណាមួយចំពោះខ្លឹមសារ ឬការប្រើប្រាស់គេហទំព័រនោះឡើយ។ វាអាស្រ័យលើអ្នកក្នុងការប្រុងប្រយ័ត្ន ដើម្បីធានាថា អ្វីដែលអ្នកជ្រើសរើសសម្រាប់ការប្រើប្រាស់របស់អ្នក គឺមិនមានធាតុ ដូចជាមេរោគ, មេរោគដង្កូវ, trojan និងធាតុដែលអាចបំផ្លិចបំផ្លាញផ្សេងទៀតឡើយ។

សេចក្ដីប្រកាសមិនទទួលខុសត្រូវទូទៅ

អ្នកទទួលស្គាល់យ៉ាងច្បាស់ និងយល់ព្រមថា ការប្រើប្រាស់គេហទំព័រ ឧបករណ៍ចល័ត ឬខ្លឹមសារព័ត៌មាន ឬសេវាកម្មណាមួយគឺជាហានិភ័យរបស់អ្នកទាំងស្រុង ព្រមទាំងក្នុងកម្រិតអតិបរមាដែលច្បាប់អនុញ្ញាត ហានិភ័យទាំងស្រុងទាក់ទងនឹងគុណភាពគួរជាទីគាប់ចិត្ត ដំណើរការ និងភាពត្រឹមត្រូវ គឺស្ថិតនៅលើអ្នក។ ក្នុងកម្រិតអតិបរមាដែលច្បាប់អនុញ្ញាត គេហទំព័រ និងឧបករណ៍ចល័ត ខ្លឹមសារព័ត៌មាន និងសេវាកម្មត្រូវបានផ្ដល់ជូនដោយផ្អែក​លើមូលដ្ឋាន “ដូចដែលមាន” និង “តាមដែលអាចរកបាន” ដោយគ្មានការធានា លក្ខខណ្ឌ ខ ការអះអាង ឬការសន្យាប្រភេទណាមួយឡើយ មិនថាច្បាស់លាស់ ឬ​​ក៏​បង្កប់ន័យនោះទេ។ ក្នុងកម្រិតអតិបរមាដែលច្បាប់អនុញ្ញាត ក្រុមហ៊ុន Samsung បដិសេធទាំងស្រុងចំពោះការធានា លក្ខខណ្ឌ ខ ការអះអាង និងការសន្យា​ទាក់ទងនឹងគេហទំព័រ ឧបករណ៍ចល័ត ខ្លឹមសារព័ត៌មាន និងសេវាកម្ម ទាំងដោយច្បាស់លាស់ ឬដោយបង្កប់ន័យ រួមមានជាអាទិ៍ ការធានានៃភាពអាចធ្វើ​អាជីវកម្ម គុណភាពគួរជាទីពេញចិត្ត ភាពសមស្រប​សម្រាប់គោលបំណងជាក់លាក់ ភាពត្រឹមត្រូវ សិទ្ធិអាស្រ័យផលដ៏សុខសាន្ត និងការមិនរំលោភសិទ្ធិរបស់ភាគីទីបី។ ក្នុងកម្រិតអតិបរមាដែលច្បាប់អនុញ្ញាត ក្រុមហ៊ុន Samsung មិនធានាចំពោះភាពត្រឹមត្រូវ សុពលភាព ភាពទាន់ពេលវេលា ភាពស្របច្បាប់ ឬភាពពេញលេញនៃខ្លឹមសារព័ត៌មាន ឬសេវាកម្មណាមួយដែលមានផ្ដល់ជូនតាមរយៈគេហទំព័រ ឬឧបករណ៍ចល័ត និងមិនធានាថា គេហទំព័រ ឧបករណ៍ចល័ត ខ្លឹមសារព័ត៌មាន ឬសេវាកម្ម នឹងបំពេញតាមលក្ខខណ្ឌ​តម្រូវរបស់អ្នក ឬប្រតិបត្តិការនៃគេហទំព័រ ឧបករណ៍ចល័ត ឬសេវាកម្មនោះនឹងមិនមានការរំខាន ឬបញ្ហានោះឡើយ។ គ្មានការណែនាំ ឬព័ត៌មាន ទោះជាលាយលក្ខណ៍អក្សរ ឬផ្ទាល់មាត់ ដែលអ្នកទទួលបានតាមរយៈគេហទំព័រ ឬឧបករណ៍ចល័ត ឬពីក្រុមហ៊ុន Samsung ឬក្រុមហ៊ុនណាមួយនៅក្នុង Samsung គ្រុប ឬមន្ត្រី បុគ្គលិក នាយកគ្រប់គ្រង ឬភ្នាក់ងារអង្គភាពនីមួយៗ (ជារួមហៅថា “ភាគី Samsung”) បង្កើតការធានាណាមួយឡើយ។

ដែនកំណត់នៃទំនួលខុសត្រូវ

ក្នុងកម្រិតអតិបរមាដែលច្បាប់អនុញ្ញាត ទោះស្ថិតក្រោមកាលៈទេសៈណាក៏ដោយ រួមទាំងការធ្វេសប្រហែស ក្រុមហ៊ុន Samsung នឹងមិនទទួលខុសត្រូវ ទោះបីជានៅក្នុងកិច្ចសន្យា ឬអំពើអនីត្យានុកូល ចំពោះការខូចខាតដោយផ្ទាល់ ប្រយោល ចៃដន្យ ពិសេស ឬជាផលវិបាក ការបាត់បង់ប្រាក់ចំណេញ ចំណូល ការប្រាក់ អាជីវកម្ម ឬការធ្វើឱ្យខូច​ទិន្នន័យ ថ្លៃមេធាវី ការចំណាយ ឬការខូចខាតផ្សេងទៀតដែលកើតចេញពី ឬពាក់ព័ន្ធនឹងព័ត៌មានណាមួយដែលមាននៅក្នុង ឬជាលទ្ធផលនៃការប្រើប្រាស់គេហទំព័រ និងឧបករណ៍ចល័ត ខ្លឹមសារព័ត៌មាន ឬសេវាកម្មណាមួយដែលអ្នក ឬភាគីទីបីចូលប្រើនៅលើគេហទំព័រ និងឧបករណ៍ចល័ត ទោះបីជាត្រូវបានណែនាំអំពីលទ្ធភាពខូចខាតបែបនេះក៏ដោយ។

សំណង

អ្នកយល់ព្រមទូទាត់សំណង ការពារ និងរក្សាភាគី Samsung មិនឱ្យរងផលប៉ះពាល់​ពី និងចំពោះការទាមទារសំណង ទំនួលខុសត្រូវ សំណងជំងឺចិត្ត ការខាតបង់ សោហ៊ុយ ឬការចំណាយ (រួមទាំងថ្លៃមេធាវីសមរម្យ) ដែលភាគី Samsung អាចរ៉ាប់រងជាលទ្ធផលនៃ ឬកើតឡើងពី (ឬនរណាម្នាក់ដែលប្រើគណនីរបស់អ្នក) ការប្រើប្រាស់របស់អ្នកលើគេហទំព័រ ឧបករណ៍ចល័ត ខ្លឹមសារព័ត៌មាន ឬសេវាកម្ម ឬការបំពានលើលក្ខខណ្ឌទាំងនេះ។ ក្រុមហ៊ុន Samsung រក្សាសិទ្ធិ ក្រោមការចំណាយផ្ទាល់ខ្លួន ទទួលយកការការពារផ្ដាច់មុខ និងការគ្រប់គ្រងលើបញ្ហាណាមួយដែល រងការទូទាត់សំណងពីអ្នក និងក្នុងករណីបែបនេះ អ្នកយល់ព្រមសហការជាមួយក្រុមហ៊ុន Samsung ក្នុងការការពារបញ្ហាបែបនេះ។

ការកែប្រែលក្ខខណ្ឌ

យើងរក្សាសិទ្ធិក្នុងការកែប្រែ បន្ថែម ឬដកចេញនូវផ្នែកណាមួយនៃលក្ខខណ្ឌទាំងស្រុង ឬផ្នែកណាមួយ នៅពេលណាមួយ ដោយបង្ហោះ​លក្ខខណ្ឌដែលបានកែប្រែនៅលើគេហទំព័រ ឬឧបករណ៍ចល័ត។ ការផ្លាស់ប្ដូរណាមួយនឹងចូលជាធរមាន បន្ទាប់ពីអ្នកយល់ព្រមចំពោះលក្ខខណ្ឌដែលបានធ្វើបច្ចុប្បន្នភាពទាំងនោះប៉ុណ្ណោះ។ ក្នុងករណីដែលអ្នកមិនយល់ព្រមចំពោះលក្ខខណ្ឌដែលបានធ្វើបច្ចុប្បន្នភាពទាំងនេះ អ្នកមិនអាចប្រើប្រាស់គេហទំព័រ និងឧបករណ៍ចល័តបានទៀតទេ។

ច្បាប់ និងយុត្តាធិការដែលពាក់ព័ន្ធ

លក្ខខណ្ឌទាំងនេះត្រូវបានគ្រប់គ្រងដោយច្បាប់យុត្តាធិការដែលអ្នកជានិវាសនជន ដោយមិនគិតពីភាពផ្ទយគ្នានៃ​បញ្ញត្តិច្បាប់នោះទេ។ ប្រសិនបើការប្រើប្រាស់គេហទំព័រ ឧបករណ៍ចល័ត ខ្លឹមសារព័ត៌មាន ឬសេវាកម្មរបស់អ្នក បំពានលើច្បាប់នៅទីកន្លែងដែលអ្នករស់នៅ យើងស្នើ​សុំឱ្យអ្នក កុំប្រើគេហទំព័រ ឧបករណ៍ចល័ត ឬផ្នែកណាមួយនៃខ្លឹមសារព័ត៌មាន ឬសេវាកម្មនោះ។ អ្នកទទួលខុសត្រូវចំពោះការអនុលោមតាមច្បាប់យុត្តាធិការរបស់អ្នក (រួមទាំងច្បាប់ត្រួតពិនិត្យការនាំចេញ)។

ប្រការទូទៅ

ការខកខានរបស់ក្រុមហ៊ុន Samsung ក្នុងការប្រើប្រាស់​សិទ្ធិ ឬខណាមួយនៅក្នុងលក្ខខណ្ឌ មិនត្រូវបានចាត់ទុកថា ​ជាការលះបង់សិទ្ធិ ឬខបែបនោះទេ ប្រសិនបើមិន​មានការទទួលស្គាល់ និងយល់ព្រមពីក្រុមហ៊ុន Samsung ជាលាយលក្ខណ៍អក្សរ។ លក្ខខណ្ឌ (រួមទាំងការកែប្រែ ការធ្វើបច្ចុប្បន្នភាព និងការបន្ថែមណាមួយ) បង្កើតបានជាកិច្ចព្រមព្រៀងទាំងស្រុង រវាងអ្នក និងក្រុមហ៊ុន Samsung ហើយជំនួសការចរចា ការពិភាក្សា ឬកិច្ចព្រមព្រៀងពីមុន ប្រសិនបើមាន រវាងអ្នក និងក្រុមហ៊ុន Samsung ទាក់ទងនឹងប្រធានបទរបស់ការចរចា ការពិភាក្សា ឬកិច្ចព្រមព្រៀងនោះ។ អ្នកយល់ព្រមថា លក្ខខណ្ឌទាំងនេះអាចត្រូវបានកំណត់ដោយយើងទៅឱ្យភាគីទីបីស្របតាម​ការសម្រេចចិត្តតែមួយគត់របស់យើង។ ចំណងជើងផ្នែកទុកសម្រាប់គោលបំណងយោងតែប៉ុណ្ណោះ ហើយគ្មានវិធីកំណត់និយមន័យ ដាក់កំហិត បកស្រាយ ឬពណ៌នាអំពីវិសាលភាពនៃផ្នែកនោះទេ។ ប្រសិនបើខណាមួយនៃលក្ខខណ្ឌ ឬការអនុវត្តខនោះចំពោះភាគី ឬកាលៈទេសៈណាមួយ នឹងត្រូវបានប្រកាស ឬចាត់ទុកដោយតុលាការ ឬសិទ្ធិអំណាចតុលាការនៃយុត្តាធិការមានសមត្ថកិច្ចថាជាមោឃៈ ខុសច្បាប់ ឬមិនអាចអនុវត្តបានក្នុងន័យណាមួយ (“ខដែលល្មើសច្បាប់”) (i) ខដែលល្មើសច្បាប់នេះនឹងត្រូវចាត់ទុកថា ត្រូវបានកែប្រែ ដើម្បីសម្រេចបាននូវគោលបំណងដូចគ្នាដែលស្ថិតនៅក្រោមខដែលល្មើសច្បាប់ តាមដែលអាចធ្វើទៅបានក្នុង​វិសាលភាពដែលច្បាប់អនុញ្ញាត (ii) សុពលភាព ភាពស្របច្បាប់ និងភាពអាចអនុវត្តបាននៃខដែលនៅសេសសល់ ឬផ្នែកផ្សេងៗ​នៃខដែលមាននៅទីនេះ មិនត្រូវរងផលប៉ះពាល់ ឬអន់ថយតាមមធ្យោបាយណាមួយឡើយ និង (iii) ផ្នែកសេស​សល់នៃលក្ខខណ្ឌត្រូវមានសុពលភាព និងអាចអនុវត្តបានក្នុងកម្រិតដែលអនុញ្ញាតដោយច្បាប់ជាធរមាន។ ប្រសិនបើខណាមួយនៃលក្ខខណ្ឌត្រូវបានរកឃើញដោយតុលាការយុត្តាធិការមានសមត្ថកិច្ចថា មិនត្រឹមត្រូវ នោះខដែលនៅសេសសល់នឹងនៅតែជាធរមាន និងមានប្រសិទ្ធភាពអនុវត្ត​ពេញលេញដដែល។

កាលបរិច្ឆេទ [2025.01.22]