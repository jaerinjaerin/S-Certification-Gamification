ข้อกำหนดการใช้งานสำหรับการรับรองผู้เชี่ยวชาญ Galaxy AI ประจำปี 2025

ข้อกำหนดการใช้งานเหล่านี้ รวมถึงนโยบายความเป็นส่วนตัวของเราที่ระบุไว้ด้านล่าง (“ข้อกำหนด”) ถือเป็นข้อตกลงระหว่าง Samsung Electronics Co., Ltd. ซึ่งเป็นบริษัทสัญชาติเกาหลีใต้ โดยมีสำนักงานตั้งอยู่ที่ 129 Samsung-Ro, Yeongtong-Gu, Suwon-City, Gyeonggi-Do, 16677 สาธารณรัฐเกาหลี (รวมถึงบริษัทในเครือ ซึ่งต่อไปนี้จะเรียกว่า “Samsung”, “พวกเรา” หรือ “เรา”) กับคุณ โดยข้อกำหนดนี้จะควบคุมการเข้าถึงและการใช้งานเว็บไซต์ แอปพลิเคชันมือถือ เนื้อหา และบริการต่างๆ (ตามที่ระบุไว้ด้านล่าง) โปรดอ่านข้อกำหนดนี้อย่างละเอียดก่อนเข้าถึงหรือเริ่มใช้งาน SamsungPlus (“เว็บไซต์” หรือ “อุปกรณ์มือถือ”) หากคุณไม่ยอมรับกับข้อกำหนดใดๆ โปรดอย่าเข้าถึงหรือใช้เว็บไซต์และอุปกรณ์มือถือ การใช้งานเว็บไซต์และอุปกรณ์มือถือของคุณจะถือเป็นการยอมรับข้อกำหนดนี้

การใช้งานและข้อจำกัดทั่วไป

เนื้อหาทั้งหมดที่ Samsung นำเสนอบนเว็บไซต์หรืออุปกรณ์มือถือ (รวมถึงแต่ไม่จำกัดเฉพาะข้อมูล ข้อมูลสารสนเทศ เอกสาร ข้อความ การออกแบบ เครื่องหมายการค้า โลโก้ กราฟิก ภาพ ไอคอน เสียง วิดีโอ โค้ด และซอฟต์แวร์) (“เนื้อหา”) เป็นทรัพย์สินเฉพาะของ Samsung ผู้ออกใบอนุญาต หรือผู้ให้บริการเนื้อหาของบริษัท และได้รับการคุ้มครองตามกฎหมายลิขสิทธิ์ เครื่องหมายการค้า และกฎหมายที่บังคับใช้อื่นๆ คุณสามารถเข้าถึงเนื้อหาที่มีอยู่ในเว็บไซต์หรืออุปกรณ์มือถือเพื่อวัตถุประสงค์ในการฝึกอบรมสำหรับบริการช่วยเหลือ SamsungPlus เพียงอย่างเดียว และต้องได้รับการอนุญาตอย่างชัดแจ้งจาก Samsung โดยมีเงื่อนไขว่าคุณจะต้องไม่แก้ไขหรือลบประกาศลิขสิทธิ์ เครื่องหมายการค้า หรือกรรมสิทธิ์อื่นใดที่ปรากฏบนวัสดุที่คุณเข้าถึง คัดลอก ดาวน์โหลด หรือพิมพ์

คุณยินยอมที่จะไม่ใช้ แสดง ทำซ้ำ แจกจ่าย ดัดแปลง ส่งต่อ เผยแพร่ ขาย เผยแพร่ในทางสาธารณะ ผลิตผลงานเลียนแบบ ออกอากาศ เผยแพร่ในวงจำกัด หรือใช้ประโยชน์จากเนื้อหาใดๆ ไม่ว่าทั้งหมดหรือบางส่วน ไม่ว่าจะเป็นทางอีเมลหรือโดยทางใดก็ตาม เพื่อวัตถุประสงค์อื่นนอกเหนือจากเพื่อวัตถุประสงค์ตามที่กำหนดไว้ในเอกสารฉบับนี้และต้องได้รับการอนุญาตอย่างชัดแจ้งจาก Samsung การใช้เว็บไซต์ อุปกรณ์มือถือ วัสดุ หรือบริการโดยไม่ได้รับอนุญาตอาจเป็นการละเมิดลิขสิทธิ์ เครื่องหมายการค้า และกฎหมายที่บังคับใช้อื่นๆ

การใช้งานที่ไม่อนุญาต

คุณไม่สามารถใช้งานเว็บไซต์หรืออุปกรณ์มือถือ รวมถึงเนื้อหาใดๆ หรือบริการใดๆ ที่ให้บริการผ่านเว็บไซต์หรืออุปกรณ์มือถือ (เรียกรวมว่า “บริการ”) ในลักษณะดังต่อไปนี้ (ก) ฝ่าฝืนกฎหมายท้องถิ่น ระดับรัฐ ระดับประเทศ หรือกฎหมายระหว่างประเทศ (ข) รบกวนหรือก่อให้เกิดอันตรายต่อบุคคลอื่น (ค) แอบอ้างเป็นบุคคลหรือองค์กรอื่น หรือให้ข้อมูลที่บิดเบือนเกี่ยวกับตัวตนหรือความเกี่ยวข้องของคุณกับบุคคลหรือองค์กรใด (ง) แทรกแซงหรือรบกวนการทำงานของเว็บไซต์ อุปกรณ์มือถือ หรือบริการ

นอกจากนี้ คุณตกลงที่จะไม่ “กรอบ” หรือ “สะท้อน” เว็บไซต์ อุปกรณ์มือถือ หรือส่วนใดส่วนหนึ่งของเนื้อหาหรือบริการลงในเซิร์ฟเวอร์หรืออุปกรณ์ที่ใช้อินเทอร์เน็ตอื่นใด โดยไม่ได้รับความยินยอมเป็นลายลักษณ์อักษรล่วงหน้าจาก Samsung นอกจากนี้คุณยังไม่สามารถใช้ส่วนใดส่วนหนึ่งของเนื้อหาหรือบริการใดๆ ในเมตาแท็กหรือข้อความใดๆ ที่ซ่อนอยู่โดยไม่ได้รับความยินยอมเป็นลายลักษณ์อักษรล่วงหน้าจาก Samsung

วิธีเข้าร่วมการรับรองผู้เชี่ยวชาญ Galaxy AI

สำหรับผู้ใช้งาน Samsung+

หลังจากลงชื่อเข้าใช้แอป Samsung+ แล้ว คุณสามารถเข้าถึงโมดูลการฝึกอบรมได้ การเข้าร่วมทำแบบทดสอบจะสามารถทำได้ก็ต่อเมื่อคุณได้ทำการฝึกอบรมเสร็จสิ้นแล้วเท่านั้น เมื่อคุณผ่านขั้นตอนแบบทดสอบทั้งหมดแล้ว คุณจะได้รับตราประทับ ผู้เขี่ยวชาญ Galaxy AI ในรูปแบบออนไลน์

สำหรับผู้ที่ไม่ใช่ผู้ใช้ Samsung+

หากคุณไม่ได้ใช้งานแอปพลิเคชัน Samsung+ คุณต้องเข้ารับการฝึกอบรมออนไลน์หรือออฟไลน์ที่จัดโดยบริษัทในเครือของ Samsung ในพื้นที่ของคุณก่อน หลังจากเสร็จสิ้นการฝึกอบรม คุณจะสามารถเข้าร่วมแบบทดสอบได้ผ่านลิงก์ที่ Samsung มอบให้บริษัทในเครือของคุณ เมื่อคุณผ่านขั้นตอนแบบทดสอบทั้งหมดแล้ว คุณจะได้รับตราประทับ ผู้เขี่ยวชาญ Galaxy AI ในรูปแบบออนไลน์

สามารถทำแบบทดสอบซ้ำและผ่านได้หลายครั้ง แต่คุณจะได้รับตราประทับเพียงหนึ่งตราเท่านั้น

แต่ละขั้นตอนของแบบทดสอบจะจำกัดจำนวนคำตอบที่ผิดไว้ที่ห้าครั้ง หากคุณตอบผิดถึงจำนวนที่กำหนดก่อนที่จะทำขั้นตอนนั้นเสร็จสิ้น คุณจะต้องเริ่มต้นขั้นตอนนั้นใหม่ตั้งแต่คำถามแรก แบบทดสอบรับรองนี้ต้องดำเนินการโดยบุคคลเพียงคนเดียว การโกงทุกรูปแบบจะส่งผลให้คุณถูกตัดสิทธิ์และทำให้ผลการทดสอบเป็นโมฆะ ทั้งนี้ การรับรอง ผู้เชี่ยวชาญ Galaxy AI ไม่มีค่าใช้จ่ายใดๆ

เนื้อหาของบุคคลที่สามและลิงก์ไปยังเว็บไซต์อื่นๆ

เว็บไซต์หรือแอปพลิเคชันมือถืออาจมีเนื้อหาของบุคคลที่สามหรือลิงก์ไปยังเว็บไซต์หรือแอปพลิเคชันมือถืออื่น เนื่องจากเราไม่มีอำนาจควบคุมเว็บไซต์หรือแอปพลิเคชันมือถือของบุคคลที่สาม คุณรับทราบและยอมรับว่าเราไม่รับผิดชอบต่อความพร้อมใช้งานของเว็บไซต์หรือแอปพลิเคชันมือถือดังกล่าว และเราไม่ได้ส่งเสริมหรือรับผิดชอบต่อเนื้อหา การโฆษณา บริการ สินค้า หรือเนื้อหาอื่นๆ ที่อยู่บนเว็บไซต์หรือแอปพลิเคชันดังกล่าวหรือที่สามารถเข้าถึงได้จากเว็บไซต์หรือแอปพลิเคชันดังกล่าว นอกจากนี้ คุณรับทราบและยอมรับว่า Samsung จะไม่รับผิดชอบโดยตรงหรือโดยอ้อมต่อความเสียหายหรือการสูญเสียใดๆ ที่เกิดขึ้นหรือถูกกล่าวหาว่าเกิดขึ้นจากหรือเกี่ยวข้องกับการใช้งานหรือความไว้วางใจในเนื้อหา การโฆษณา บริการ สินค้า หรือเนื้อหาอื่นๆ ที่อยู่บนเว็บไซต์หรือแอปพลิเคชันดังกล่าวหรือที่สามารถเข้าถึงได้จากเว็บไซต์หรือแอปพลิเคชันดังกล่าว เว็บไซต์และแอปพลิเคชันมือถือดังกล่าวจะอยู่ภายใต้ข้อกำหนดการใช้งานที่แยกต่างหาก

นอกจากนี้ การมีลิงก์ไปยังเว็บไซต์ของบุคคลที่สามไม่ได้หมายความว่า Samsung ยอมรับผิดชอบต่อเนื้อหาหรือการใช้งานเว็บไซต์ดังกล่าว คุณจะต้องเป็นผู้ใช้ความระมัดระวังเพื่อให้แน่ใจว่าสิ่งที่คุณเลือกสำหรับการใช้งานของคุณจะไม่มีรายการดัง เช่น ไวรัส เวิร์ม โทรจัน และรายการอื่นๆ ที่มีลักษณะเป็นการทำลายล้าง

ข้อจำกัดความรับผิดชอบทั่วไป

คุณรับรู้อย่างชัดแจ้งและยอมรับว่าการใช้เว็บไซต์ อุปกรณ์มือถือ หรือวัสดุหรือบริการใดๆ เป็นความเสี่ยงของคุณแต่เพียงผู้เดียว และความเสี่ยงทั้งปวงในเรื่องประสิทธิภาพการทำงาน ความถูกต้อง และคุณภาพตามความพึงพอใจจะตกอยู่ที่คุณ ตามขอบเขตสูงสุดที่อนุญาตโดยกฎหมาย เว็บไซต์และอุปกรณ์มือถือ รวมถึงเนื้อหาและบริการจะได้รับการนำเสนอตามสภาพที่ “เป็นอยู่” และ “มีอยู่” โดยไม่มีการรับประกัน เงื่อนไข ข้อกำหนด หรือมีข้อผูกมัดใดๆ ไม่ว่าจะโดยชัดแจ้งหรือโดยนัย ตามขอบเขตสูงสุดที่อนุญาตโดยกฎหมาย Samsung ปฏิเสธโดยชัดแจ้งถึงการรับประกัน เงื่อนไข ข้อกำหนด และข้อผูกมัดทุกประการต่อเว็บไซต์ อุปกรณ์มือถือ เนื้อหาและบริการ ไม่ว่าจะโดยชัดแจ้งหรือโดยนัย รวมถึงแต่ไม่จำกัดเพียงการรับประกันความเหมาะสมที่จะนำออกสู่ตลาด ความพอใจในคุณภาพ ความเหมาะสมสำหรับวัตถุประสงค์เฉพาะทาง ความถูกต้อง การใช้งานโดยสงบ และการไม่ละเมิดสิทธิของบุคคลที่สามตามขอบเขตสูงสุดที่อนุญาตโดยกฎหมาย Samsung ไม่รับประกันความถูกต้อง ความถูกต้องตามกฎหมาย ความทันเวลา ความสมบูรณ์ของเนื้อหาหรือบริการใดๆ ที่มีให้ผ่านเว็บไซต์หรือแอปพลิเคชันมือถือ และไม่รับประกันว่าเว็บไซต์ แอปพลิเคชันมือถือ เนื้อหา หรือบริการจะตรงตามความต้องการของคุณ หรือการทำงานของเว็บไซต์ แอปพลิเคชันมือถือ หรือบริการจะไม่มีการหยุดชะงักหรือปราศจากข้อผิดพลาด ตามขอบเขตสูงสุดที่อนุญาตโดยกฎหมาย ไม่มีคำแนะนำหรือข้อมูลใดๆ ไม่ว่าจะในรูปแบบลายลักษณ์อักษรหรือด้วยวาจา ที่คุณได้รับผ่านเว็บไซต์หรือแอปพลิเคชันมือถือ หรือจาก Samsung หรือบริษัทใดๆ ในเครือกลุ่มบริษัท Samsung หรือเจ้าหน้าที่ พนักงาน กรรมการ หรือตัวแทนของบริษัทเหล่านี้ (ซึ่งเรียกรวมกันว่า “กลุ่มบริษัท Samsung”) จะถือเป็นการรับประกันใดๆ

ข้อจำกัดความรับผิด

ไม่ว่ากรณีใดๆ รวมถึงกรณีที่เกิดจากความประมาท Samsung จะไม่รับผิดชอบไม่ว่าจะในสัญญาหรือในทางละเมิดต่อความเสียหายโดยตรง ทางอ้อม โดยบังเอิญ พิเศษ หรือความเสียหายต่อเนื่อง การสูญเสียกำไร รายได้ ดอกเบี้ย ธุรกิจ หรือข้อมูลเสียหาย รวมถึงค่าธรรมเนียมทนายความ ค่าใช้จ่าย หรือความเสียหายใดๆ ที่เกิดขึ้นจากหรือเกี่ยวข้องกับข้อมูลที่อยู่ในเว็บไซต์หรือแอปพลิเคชันมือถือ หรือเป็นผลมาจากการใช้งานเว็บไซต์และแอปพลิเคชันมือถือ เนื้อหา หรือบริการใดๆ ที่คุณหรือบุคคลที่สามเข้าถึง ไม่ว่าจะแจ้งให้ทราบถึงความเป็นไปได้ของความเสียหายดังกล่าวหรือไม่ก็ตาม ตามขอบเขตสูงสุดที่อนุญาตโดยกฎหมาย

การชดเชยค่าเสียหาย

คุณยินยอมที่จะชดเชยค่าเสียหาย ปกป้อง และไม่เรียกร้องความเสียหายใดๆ จากคู่สัญญา Samsung ไม่ว่าจะเป็นการเรียกร้องค่าชดใช้ ความรับผิดชอบ ความเสียหาย ความสูญเสีย ค่าต้นทุน หรือค่าใช้จ่ายใดๆ (รวมถึงค่าทนายความที่สมเหตุสมผล) ซึ่งคู่สัญญาของ Samsung อาจต้องเผชิญอันเป็นผลมาจากหรือเกิดขึ้นจากการใช้เว็บไซต์ แอปพลิเคชันมือถือ เนื้อหา หรือบริการ หรือการละเมิดข้อกำหนดเหล่านี้โดยคุณ (หรือบุคคลอื่นที่ใช้บัญชีของคุณ) Samsung ขอสงวนสิทธิ์แต่เพียงผู้เดียว ด้วยค่าใช้จ่ายของบริษัทเอง ในการป้องกันและควบคุมเรื่องใดๆ ที่อาจต้องมีการชดเชยค่าเสียหายโดยคุณ และในกรณีเช่นนี้ คุณยินยอมที่จะให้ความร่วมมือกับ Samsung ในการป้องกันเรื่องดังกล่าว

การแก้ไขข้อกำหนด

เราขอสงวนสิทธิ์ในการแก้ไข เพิ่มเติม หรือลบส่วนใดส่วนหนึ่งของข้อกำหนดทั้งหมดหรือบางส่วนได้ทุกเมื่อ โดยการโพสต์ข้อกำหนดฉบับแก้ไขบนเว็บไซต์หรือแอปพลิเคชันมือถือ การเปลี่ยนแปลงใดๆ จะมีผลบังคับใช้ก็ต่อเมื่อคุณยอมรับข้อกำหนดฉบับปรับปรุงเหล่านั้น หากคุณไม่ยอมรับข้อกำหนดฉบับปรับปรุงดังกล่าว คุณจะไม่สามารถใช้งานเว็บไซต์และแอปพลิเคชันมือถือได้อีกต่อไป

กฎหมายที่ใช้และเขตอำนาจศาล

ข้อกำหนดเหล่านี้อยู่ภายใต้บังคับของกฎหมายในเขตอำนาจศาลที่คุณพำนัก โดยไม่คำนึงถึงบทบัญญัติที่ขัดแย้งกันของกฎหมาย หากการใช้เว็บไซต์ แอปพลิเคชันมือถือ เนื้อหา หรือบริการของคุณเป็นการละเมิดกฎหมายของสถานที่ที่คุณอาศัยอยู่ เราขอให้คุณอย่าใช้เว็บไซต์ แอปพลิเคชันมือถือ หรือส่วนใดส่วนหนึ่งของเนื้อหาหรือบริการดังกล่าว คุณจะต้องรับผิดชอบต่อการปฏิบัติตามกฎหมายในเขตอำนาจศาลของคุณ (รวมถึงกฎหมายควบคุมการส่งออก)

ทั่วไป

ความล้มเหลวในการบังคับใช้สิทธิหรือข้อบัญญัติใดๆ ในข้อกำหนดดังกล่าวของ Samsung จะไม่ถือเป็นการสละสิทธิ์หรือบทบัญญัติดังกล่าว เว้นแต่ได้รับการยอมรับและตกลงร่วมกันอย่างเป็นลายลักษณ์อักษรโดย Samsung ข้อกำหนดนี้ (ซึ่งรวมถึงการดัดแปลง แก้ไข และเพิ่มเติมข้อมูล) ประกอบด้วยข้อตกลงทั้งหมดระหว่างคุณและ Samsung และจะใช้แทนการเจรจา หรือข้อตกลงใดๆ หากมี ที่เกิดขึ้นก่อนหน้านี้หรือในปัจจุบันระหว่างคุณและ Samsung เกี่ยวกับเรื่องที่กล่าวมา คุณยอมรับว่าข้อกำหนดเหล่านี้อาจถูกใช้กับบุคคลที่สามโดยเราตามที่เราเห็นสมควรแต่เพียงผู้เดียว ส่วนหัวของหัวข้อมีไว้เพื่อการอ้างอิงเท่านั้น และจะไม่นิยาม จำกัด ตีความ หรืออธิบายขอบเขตของส่วนดังกล่าว หากบทบัญญัติใดๆ ของข้อกำหนดหรือการใช้กับคู่สัญญาหรือสถานการณ์ใดๆ ถูกประกาศหรือพิจารณาโดยศาลหรืออำนาจเสมือนของเขตอำนาจศาลใดๆ ที่มีอำนาจตัดสินความให้เป็นโมฆะ ผิดกฎหมาย หรือไม่สามารถบังคับใช้ได้ในส่วนใดๆ (“บทบัญญัติที่กระทำผิดกฎหมาย”) (i) บทบัญญัติที่กระทำผิดดังกล่าวจะถือว่าต้องถูกแก้ไขเพื่อให้บรรลุเป้าหมายเดิมที่ประสงค์ภายใต้บทบัญญัติการกระทำผิดกฎหมายให้มากที่สุดเท่าที่จะเป็นไปได้ในขอบเขตที่กฎหมายอนุญาต (ii) ความสมบูรณ์ ความถูกต้องตามกฎหมาย และการบังคับใช้ของบทบัญญัติที่เหลือ หรือบางส่วนของบทบัญญัติที่มีอยู่ในเอกสารฉบับนี้จะไม่ได้รับผลกระทบหรือเกิดข้อบกพร่องใดๆ และ (iii) ส่วนที่เหลือของข้อตกลงจะมีความสมบูรณ์ตามกฎหมายและมีผลบังคับใช้ในขอบเขตซึ่งกฎหมายที่ใช้บังคับอนุญาต หากบทบัญญัติของข้อกำหนดนี้ใดๆ ถูกพบโดยศาลในเขตอำนาจที่มีสิทธิตัดสินว่าความว่าไม่สมบูรณ์ บทบัญญัติที่เหลือจะยังคงมีผลบังคับใช้อย่างสมบูรณ์

ลงวันที่ [22.01.2568]