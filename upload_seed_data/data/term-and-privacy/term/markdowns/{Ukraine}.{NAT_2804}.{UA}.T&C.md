

Умови проведення сертифікації на звання експерта з Galaxy АІ у 2025 році

Ці умови використання разом із політикою конфіденційності, викладеною нижче (далі — Умови), укладаються між Samsung Electronics Co., Ltd., корейською корпорацією з офісом за адресою Самсунг-Ро, 129, Йонгтонг-Гу, Сувон-сіті, Кьонгі-До, 16677, Республіка Корея (129 Samsung-Ro, Yeongtong-Gu, Suwon-City, Gyeonggi-Do, 16677, Republic of Korea) (включно з її афілійованими компаніями, далі — Samsung, ми або нас) та вами, і регламентують ваш доступ до користування Вебсайтом, Мобільним застосунком, Матеріалами та Сервісами (згідно з наведеними нижче визначеннями). Уважно ознайомтеся із цими Умовами, перш ніж відвідувати чи користуватися SamsungPlus (Вебсайт чи Мобільний застосунок). Якщо ви не погоджуєтеся з будь-якими положеннями Умов, не здійснюйте доступ і не використовуйте Вебсайт і Мобільний застосунок будь-яким іншим чином. Використання вами Вебсайту й Мобільного застосунку підтверджує вашу згоду з усіма положеннями цих Умов.

Загальне використання та обмеження

Увесь вміст, що надається Samsung на Вебсайті чи в Мобільному застосунку (зокрема дані, інформація, документи, тексти, дизайн, торгові марки, логотипи, графіка, зображення, піктограми, звук, відео, код і програмне забезпечення) (далі — Матеріали), є ексклюзивною власністю Samsung, її ліцензіатів чи постачальників вмісту й захищений законодавством про авторське право, торгові марки й іншими чинними законодавчими актами. Ви можете отримувати доступ до Матеріалів, що містяться на Вебсайті і в Мобільному застосунку, виключно для навчання з підтримки SamsungPlus та за прямо вираженою згодою Samsung за умови, що ви не будете змінювати чи видаляти будь-яку інформацію щодо авторських прав, торгових марок чи інші позначки про право власності, нанесені на Матеріали, до яких ви здійснюєте доступ, які копіюєте, завантажуєте чи друкуєте.

Ви погоджуєтеся не використовувати, не демонструвати, не передавати, не змінювати, не поширювати, не розповсюджувати, не продавати, не публікувати, не створювати похідні роботи, не транслювати, не здійснювати циркуляцію та в будь-який інший спосіб не використовувати у своїх цілях будь-який Матеріал повністю чи частково, як за допомогою електронної пошти, так і в будь-який інший спосіб, для будь-яких інших цілей, окрім визначених тут, і тільки за прямо вираженою згодою Samsung. Будь-яке несанкційоване використання Вебсайту, Мобільного застосунку, Матеріалів чи Сервісів може призвести до порушення законодавства про авторські права, торгові марки чи інших чинних законодавчих актів.

Заборонені види використання

Ви не можете використовувати Вебсайт чи Мобільний застосунок, будь-який Матеріал чи Сервіс, що надається через Вебсайт чи Мобільний застосунок (далі — Сервіси): (а) у спосіб, що порушує будь-які вимоги місцевого, національного, закордонного чи міжнародного законодавства; (b) для переслідування іншої особи або завдання їй шкоди; (с) для видавання себе за іншу фізичну чи юридичну особу або введення в оману в інший спосіб щодо свого взаємозв’язку з фізичною чи юридичною особою; або (d) для втручання в роботу чи для порушення роботи Вебсайту, Мобільного застосунку чи Сервісів.

Ви погоджуєтеся не вбудовувати й не відтворювати вміст Вебсайту / Мобільного застосунку або будь-яку частину Матеріалів чи Сервісів на будь-якому іншому сервері чи пристрої, доступ до якого здійснюється через Інтернет, без попереднього письмового дозволу Samsung. Крім того, ви не можете використовувати будь-яку частину Матеріалів чи Сервісів у будь-яких мета-тегах або інших видах «прихованого тексту» без попереднього письмового дозволу Samsung.

Як узяти участь у програмі сертифікації експертів з Galaxy АІ

Користувачі Samsung+

Після здійснення входу в застосунок Samsung+ ви отримаєте доступ до навчальних модулів. Участь у конкурсі допускається тільки після завершення навчання. Щойно ви пройдете всі етапи конкурсу, отримаєте онлайн-значок «Експерт із Galaxy AI».

Особи, які не є користувачами Samsung+

Якщо ви не є користувачем застосунку Samsung+, ви повинні спершу завершити дистанційне чи очне навчання, яке проводить ваша місцева дочірня компанія. Після завершення навчання ви можете взяти участь у конкурсі, перейшовши за посиланням, яке ваша місцева дочірня компанія отримала від Samsung. Щойно ви пройдете всі етапи конкурсу, отримаєте онлайн-значок «Експерт із Galaxy AI».

Хоча ви можете надати відповіді на запитання конкурсу декілька разів, ви отримаєте тільки один значок.

Максимальна кількість неправильних відповідей для кожного етапу конкурсу становить п’ять. У разі досягнення вказаного ліміту до завершення відповідного етапу вам необхідно буде пройти цей етап повторно, розпочавши з першого запитання. Участь у конкурсі на отримання сертифіката є індивідуальною. Будь-які спроби підтасувати результати призведуть до дискваліфікацій та визнання результатів конкурсу недійсними. Сертифікація на звання експерта з Galaxy АІ проводиться безплатно.

Вміст третіх сторін та посилання на інші вебсайти

Вебсайт чи Мобільний застосунок може містити вміст третіх сторін чи посилання на інші вебсайти чи мобільні застосунки. Оскільки ми не контролюємо вебсайти чи мобільні застосунки третіх сторін, ви визнаєте й погоджуєтеся з тим, що ми не несемо відповідальності за доступність таких вебсайтів / мобільних застосунків і не підтримуємо та не несемо відповідальності за будь-який вміст, рекламні матеріали, сервіси, продукти чи інші матеріали, які розміщені на таких вебсайтах чи в мобільних застосунках, чи доступні на них. Ви також визнаєте або погоджуєтеся з тим, що Samsung не несе прямої чи опосередкованої відповідальності за будь-які збитки чи втрати, викликані чи нібито викликані або пов’язані з використанням або покладанням на будь-який вміст, рекламу, сервіси, продукти чи інші матеріали, наявні безпосередньо на таких вебсайтах і в мобільних застосунках чи доступні на них. На всі такі вебсайти й мобільні застосунки мають поширюватися окремі умови використання.

Крім того, посилання на вебсайт третьої сторони не означає, що Samsung бере на себе будь-яку відповідальність за вміст чи використання такого вебсайту. Ви самостійно повинні вживати застережних заходів, щоб забезпечити відсутність в обраних для користування джерелах таких елементів, як віруси, черв’яки, «трояни» та інші руйнівні за своєю природою об’єкти.

ЗАГАЛЬНА ВІДМОВА ВІД ВІДПОВІДАЛЬНОСТІ

ВИ ПРЯМО ВИЗНАЄТЕ Й ПОГОДЖУЄТЕСЯ, ЩО ВИКОРИСТОВУЄТЕ ВЕБСАЙТ, МОБІЛЬНИЙ ЗАСТОСУНОК ЧИ БУДЬ-ЯКІ МАТЕРІАЛИ АБО СЕРВІСИ ВИКЛЮЧНО НА ВЛАСНИЙ РИЗИК ТА МАКСИМАЛЬНОЮ МІРОЮ, ЯКА ДОПУСКАЄТЬСЯ ЗАКОНОДАВСТВОМ, НЕСЕТЕ РИЗИКИ, ПОВ’ЯЗАНІ ІЗ ЗАДОВІЛЬНОЮ ЯКІСТЮ, ПРОДУКТИВНІСТЮ Й ТОЧНІСТЮ. МАКСИМАЛЬНОЮ МІРОЮ, ЯКА ДОПУСКАЄТЬСЯ ЗАКОНОДАВСТВОМ, ВЕБСАЙТ І МОБІЛЬНИЙ ЗАСТОСУНОК, МАТЕРІАЛИ І СЕРВІСИ НАДАЮТЬСЯ НА УМОВАХ «ЯК Є» ТА «ЗА УМОВИ ДОСТУПНОСТІ» БЕЗ ЖОДНИХ ПРЯМИХ ЧИ НЕПРЯМИХ ГАРАНТІЙ, УМОВ, ЗАЯВ АБО ЗОБОВ’ЯЗАНЬ. МАКСИМАЛЬНОЮ МІРОЮ, ЯКА ДОПУСКАЄТЬСЯ ЗАКОНОДАВСТВОМ, SAMSUNG ПРЯМО ВІДМОВЛЯЄТЬСЯ ВІД УСІХ ПРЯМИХ АБО НЕПРЯМИХ ГАРАНТІЙ, УМОВ, ЗАЯВ І ЗОБОВ’ЯЗАНЬ ЩОДО ВЕБСАЙТУ, МОБІЛЬНОГО ЗАСТОСУНКУ, МАТЕРІАЛІВ І СЕРВІСІВ, ВКЛЮЧНО З ГАРАНТІЯМИ ЩОДО ТОВАРНОГО СТАНУ, ЗАДОВІЛЬНОЇ ЯКОСТІ, ПРИДАТНОСТІ ДЛЯ КОНКРЕТНИХ ЦІЛЕЙ, ТОЧНОСТІ, СПОКІЙНОГО КОРИСТУВАННЯ ТА ДОТРИМАННЯ ПРАВ ТРЕТІХ СТОРІН. МАКСИМАЛЬНОЮ МІРОЮ, ЯКА ДОПУСКАЄТЬСЯ ЗАКОНОДАВСТВОМ, SAMSUNG НЕ ГАРАНТУЄ ТОЧНІСТЬ, ЧИННІСТЬ, СВОЄЧАСНІСТЬ, ЗАКОННІСТЬ ЧИ ПОВНОТУ БУДЬ-ЯКИХ МАТЕРАЛІВ АБО СЕРВІСІВ, ДОСТУПНИХ ЧЕРЕЗ ВЕБСАЙТ / МОБІЛЬНИЙ ЗАСТОСУНОК, І НЕ ГАРАНТУЄ, ЩО ВЕБСАЙТ / МОБІЛЬНИЙ ЗАСТОСУНОК, МАТЕРІАЛИ ЧИ СЕРВІСИ БУДУТЬ ВІДПОВІДАТИ ВАШИМ ВИМОГАМ, АБО ЩО ФУНКЦІЮВАННЯ ВЕБСАЙТУ / МОБІЛЬНОГО ЗАСТОСУНКУ ЧИ СЕРВІСІВ БУДЕ БЕЗПЕРЕБІЙНИМ АБО БЕЗПОМИЛКОВИМ. ЖОДНА ПИСЬМОВА АБО УСНА ВКАЗІВКА ЧИ ІНФОРМАЦІЯ, ОТРИМАНА ВАМИ ЧЕРЕЗ ВЕБСАЙТ / МОБІЛЬНИЙ ЗАСТОСУНОК АБО ВІД SAMSUNG ЧИ БУДЬ-ЯКОЇ КОМПАНІЇ ЗІ СКЛАДУ ГРУПИ КОМПАНІЙ SAMSUNG ЧИ ВІДПОВІДНИХ ПОСАДОВИХ ОСІБ, СПІВРОБІТНИКІВ, ДИРЕКТОРІВ ЧИ ПРЕДСТАВНИКІВ БУДЬ-ЯКОЇ З ТАКИХ ЮРИДИЧНИХ ОСІБ (У СУКУПНОСТІ — СТОРІН SAMSUNG) НЕ Є ПІДСТАВОЮ ДЛЯ ВИНИКНЕННЯ БУДЬ-ЯКОЇ ГАРАНТІЇ.

ОБМЕЖЕННЯ ВІДПОВІДАЛЬНОСТІ

МАКСИМАЛЬНОЮ МІРОЮ, ЯКА ДОПУСКАЄТЬСЯ ЗАКОНОДАВСТВОМ, ЗА ЖОДНИХ ОБСТАВИН, ВКЛЮЧНО З НЕОБЕРЕЖНІСТЮ, SAMSUNG НЕ НЕСЕ ВІДПОВІДАЛЬНОСТІ ЯК НА ПІДСТАВІ ДОГОВОРУ, ТАК І ВНАСЛІДОК ПРАВОПОРУШЕННЯ, ЗА БУДЬ-ЯКІ ПРЯМІ, НЕПРЯМІ, ВИПАДКОВІ, НАВМИСНІ АБО ВТОРИННІ ЗБИТКИ, УТРАТУ ВИГОДИ, ПРИБУТКІВ, ВІДСОТКІВ, БІЗНЕСУ АБО ПОШКОДЖЕННЯ ДАНИХ, ВИТРАТИ НА ОПЛАТУ ПОСЛУГ АДВОКАТА, ВИТРАТИ АБО ІНШІ ЗБИТКИ, ЩО ВИНИКЛИ ЧЕРЕЗ АБО У ЗВ’ЯЗКУ З БУДЬ-ЯКОЮ ІНФОРМАЦІЄЮ, РОЗМІЩЕНОЮ НА ВЕБСАЙТІ ТА В МОБІЛЬНОМУ ЗАСТОСУНКУ ЧИ ОТРИМАНОЮ В РЕЗУЛЬТАТІ ЇХНЬОГО ВИКОРИСТАННЯ, А ТАКОЖ МАТЕРІАЛАМИ ЧИ СЕРВІСАМИ, ДЛЯ ДОСТУПУ ДО ЯКИХ ВАМИ АБО БУДЬ-ЯКИМИ ТРЕТІМИ СТОРОНАМИ ВИКОРИСТОВУВАВСЯ ВЕБСАЙТ І МОБІЛЬНИЙ ЗАСТОСУНОК, НАВІТЬ У РАЗІ ІНФОРМУВАННЯ ПРО МОЖЛИВІСТЬ ТАКИХ ЗБИТКІВ.

Відшкодування збитків

Ви погоджуєтесь гарантувати відшкодування збитків та звільняти й захищати сторони Samsung від будь-яких претензій, відповідальності, збитків, утрат або витрат (включно з обґрунтованими витратами на оплату послуг адвоката), які сторони Samsung можуть понести в результаті або у зв’язку з використанням вами (або будь-ким, хто використовує ваш обліковий запис) Вебсайту, Мобільного застосунку, Матеріалів або Сервісів чи порушенням цих Умов. Samsung залишає за собою право власним коштом брати на себе ексклюзивні повноваження із захисту та контролю будь-яких спорів, у зв’язку з якими ви зобов’язалися убезпечити Samsung від відповідальності, а ви у таких випадках погоджуєтеся на співпрацю із Samsung із метою захисту в межах таких спорів.

Зміна Умов

Ми залишаємо за собою право в будь-який час змінювати, додавати чи вилучати будь-які положення цих Умов повністю або частково шляхом розміщення змінених Умов на Вебсайті чи в Мобільному застосунку. Будь-які зміни до цих Умов набирають чинності після надання вами згоди зі зміненими Умовами. Якщо ви відмовляєтеся надати згоду зі зміненими таким чином Умовами, ви втрачаєте право на користування Вебсайтом і Мобільним застосунком.

Застосовне право і юрисдикція

До цих Умов застосовується законодавство юрисдикції вашого місця проживання без урахування його колізійних норм. Якщо використання вами Вебсайту, Мобільного застосунку, Матеріалів або Сервісів порушує закони, чинні в місці вашого перебування, ми просимо вас НЕ ВИКОРИСТОВУВАТИ Вебсайт, Мобільний застосунок або будь-яку частину Матеріалів чи Сервісів. Ви несете відповідальність за дотримання законодавства у вашій юрисдикції (включно з будь-якими законодавчими актами у сфері контролю експорту).

Загальна інформація

Неспроможність Samsung забезпечити примусове виконання будь-якого права чи положення цих Умов не може тлумачитися як відмова від такого права або положення, якщо тільки це не було визнано й узгоджено Samsung у письмовій формі. Ці Умови (включно з будь-якими змінами, оновленнями й доповненнями) становлять повний обсяг домовленостей між вами й Samsung та заміняють усі попередні або поточні переговори, дискусії чи угоди (за наявності) між вами й Samsung стосовно предмету цих Умов. Ви погоджуєтесь із тим, що ми маємо право на власний розсуд здійснити відступлення права вимоги на підставі цих Умов будь-якій третій стороні. Заголовки розділів призначені виключно для довідки й жодним чином не визначають, не обмежують, не тлумачать і не описують вміст такого розділу. У разі, якщо будь-яке положення цих Умов або їхнє застосування до будь-якої сторони чи обставин буде оголошено або визнано судом чи квазісудовим органом компетентної юрисдикції нечинним, незаконним чи таким, що не підлягає примусовому виконанню в будь-якому відношенні (далі — Колізійне положення), (і) таке Колізійне положення вважається таким, що підлягає доповненню для якомога точнішого досягнення цілей, на які спрямоване Колізійне положення, тією мірою, якою це допускається законодавством; (іі) це не повинно жодним чином впливати на чинність, законність і здійсненність решти положень або частин положень цих Умов чи обмежувати їх, і (iii) решта положень цих Умов залишаються чинними та підлягають примусовому виконанню максимальною мірою, дозволеною чинним законодавством. У разі, якщо будь-яке положення цих Умов буде визнано судом компетентної юрисдикції нечинним, решта положень зберігають юридичну силу й діють у повному обсязі.

Датовано [22.01.2025]

