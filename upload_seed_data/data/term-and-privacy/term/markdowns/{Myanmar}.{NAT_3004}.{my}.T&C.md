’25 Galaxy AI ကျွမ်းကျင်သူ အသိအမှတ်ပြုလက်မှတ် အသုံးပြုမှုစည်းကမ်းချက်များ



အောက်ဖော်ပြပါ ကျွန်ုပ်တို့၏ ကိုယ်ရေးကိုယ်တာ မူဝါဒနှင့်အတူ ဤအသုံးပြုမှုစည်းကမ်းချက်များ ("စည်းကမ်းချက်များ") သည် 129 Samsung-Ro၊ Yeongtong-Gu၊ Suwon-City၊ Gyeonggi-Do၊ 16677၊ ကိုရီးယားသမ္မတနိုင်ငံတွင် ရုံးစိုက်သော ကိုရီးယား ကုမ္ပဏီတစ်ခုဖြစ်သည့် Samsung Electronics Co., Ltd. (၎င်း၏ လက်အောက်ခံကုမ္ပဏီများအပါအဝင်၊ "Samsung"၊ "ကျွန်ုပ်တို့"(သို့မဟုတ်)"ကျွန်ုပ်တို့အား") နှင့် သင့်အကြား ချုပ်ဆိုထားပြီး၊ ဝက်ဘ်ဆိုဒ်၊ မိုဘိုင်းအက်ပလီကေးရှင်း၊ အကြောင်းအရာများနှင့် ဝန်ဆောင်မှုများ (အောက်တွင် အဓိပ္ပါယ်ဖွင့်ဆိုထားသည့်အတိုင်း) သို့ သင်၏ ဝင်ရောက်အသုံးပြုမှုကို ထိန်းချုပ်ထားသည်။ SamsungPlus("ဝက်ဘ်ဆိုဒ်"(သို့မဟုတ်)"မိုဘိုင်း") သို့ မဝင်ရောက်မီ(သို့မဟုတ်)အသုံးမပြုမီ စည်းကမ်းချက်များကို သေချာစွာ ဖတ်ရှုပါ။ စည်းကမ်းချက်တစ်ခုခုကို သဘောမတူပါက ဝက်ဘ်ဆိုဒ်နှင့် မိုဘိုင်းသို့ ဝင်ရောက်ခြင်း(သို့မဟုတ်)အခြားနည်းဖြင့် အသုံးပြုခြင်း မပြုလုပ်ပါနှင့်။ သင့်အနေဖြင့် ဝက်ဘ်ဆိုဒ်နှင့် မိုဘိုင်းကို အသုံးပြုခြင်းသည် စည်းကမ်းချက်များကို သဘောတူညီခြင်းဖြစ်သည်။

အထွေထွေ အသုံးပြုမှုနှင့် ကန့်သတ်ချက်များ

ဝက်ဘ်ဆိုဒ်(သို့မဟုတ်)မိုဘိုင်းပေါ်တွင် Samsung မှ ပေးထားသော အကြောင်းအရာအားလုံး (ဒေတာ၊ သတင်းအချက်အလက်၊ စာရွက်စာတမ်းများ၊ စာသားများ၊ ဒီဇိုင်း၊ ကုန်အမှတ်တံဆိပ်များ၊ လိုဂိုများ၊ ဂရပ်ဖစ်များ၊ ပုံများ၊ သင်္ကေတများ၊ အသံ၊ ဗီဒီယို၊ ကုဒ်နှင့် ဆော့ဖ်ဝဲ အပါအဝင်၊ သို့သော်လည်း ၎င်းတို့သာဟု ကန့်သတ်မထားပါ) ("အကြောင်းအရာများ") သည် Samsung၊ ၎င်း၏ လိုင်စင်ပေးသူများ(သို့မဟုတ်)အကြောင်းအရာပံ့ပိုးသူများ၏ သီးသန့်ပိုင်ဆိုင်မှုဖြစ်ပြီး မူပိုင်ခွင့်၊ ကုန်အမှတ်တံဆိပ်နှင့် အခြားသက်ဆိုင်ရာ ဥပဒေများဖြင့် ကာကွယ်ထားသည်။ သင့်အနေဖြင့် SamsungPlus ပံ့ပိုးမှု သင်တန်းရည်ရွယ်ချက်များအတွက်သာ ဝက်ဘ်ဆိုဒ်(သို့မဟုတ်)မိုဘိုင်းပါ အကြောင်းအရာများအား ဝင်ရောက်အသုံးပြုနိုင်ပြီး Samsung ၏ အတိအလင်း ခွင့်ပြုချက်မရှိဘဲ သင် ဝင်ရောက်အသုံးပြု၊ ကူးယူ၊ ဒေါင်းလုဒ်ဆွဲ(သို့မဟုတ်)ပုံနှိပ်ထုတ်သော အကြောင်းအရာများပေါ်ရှိ မူပိုင်ခွင့်၊ ကုန်အမှတ်တံဆိပ်(သို့မဟုတ်)အခြားပိုင်ဆိုင်မှုဆိုင်ရာ အသိပေးချက်များအား ပြင်ဆင်ခြင်း(သို့မဟုတ်)ဖျက်ခြင်း မပြုလုပ်ရပါ။



Samsung ၏ အတိအလင်း ခွင့်ပြုချက်မရှိဘဲ သင့်အနေဖြင့် အီးမေးလ်ဖြင့်ဖြစ်စေ အခြားနည်းလမ်းဖြင့်ဖြစ်စေ၊ ဤနေရာတွင် သတ်မှတ်ထားသော ရည်ရွယ်ချက်များမှလွဲ၍ အခြားရည်ရွယ်ချက်တစ်ခုခုအတွက် မည်သည့်အကြောင်းအရာကိုမဆို အသုံးပြုခြင်း၊ ပြသခြင်း၊ ပြန်လည်ထုတ်လုပ်ခြင်း၊ ထုတ်လွှင့်ခြင်း၊ ပြင်ဆင်ခြင်း၊ ဖြန့်ဖြူးခြင်း၊ ဖြန့်ချိခြင်း၊ ရောင်းချခြင်း၊ ထုတ်ဝေခြင်း၊ ဆင့်ပွားလက်ရာများ ဖန်တီးခြင်း၊ ထုတ်လွှင့်ခြင်း၊ ဖြန့်ဝေခြင်း(သို့မဟုတ်)မည်သည့်နည်းဖြင့်မဆို အမြတ်ထုတ်ခြင်း မပြုရန် သဘောတူပါသည်။ ဝက်ဘ်ဆိုဒ်၊ မိုဘိုင်း၊ အကြောင်းအရာများ(သို့မဟုတ်)ဝန်ဆောင်မှုများကို ခွင့်ပြုချက်မရှိဘဲ အသုံးပြုခြင်းသည် မူပိုင်ခွင့်၊ ကုန်အမှတ်တံဆိပ်နှင့် အခြားသက်ဆိုင်ရာ ဥပဒေများကို ချိုးဖောက်ခြင်းဖြစ်နိုင်ပါသည်။

တားမြစ်ထားသော အသုံးပြုမှု

သင့်အနေဖြင့် ဝက်ဘ်ဆိုဒ်(သို့မဟုတ်)မိုဘိုင်း၊ မည်သည့်အကြောင်းအရာ၊(သို့မဟုတ်)ဝက်ဘ်ဆိုဒ်(သို့မဟုတ်)မိုဘိုင်းမှတစ်ဆင့် ပေးသော မည်သည့်ဝန်ဆောင်မှု ("ဝန်ဆောင်မှုများ") ကိုမဆို အောက်ပါအတိုင်း အသုံးပြု၍မရပါ။   ။(က) ဒေသဆိုင်ရာ၊ ပြည်နယ်၊ နိုင်ငံ၊ နိုင်ငံခြား(သို့မဟုတ်)နိုင်ငံတကာ ဥပဒေတစ်ခုခုကို ချိုးဖောက်သော နည်းလမ်းဖြင့်၊ (ခ) အခြားပုဂ္ဂိုလ်တစ်ဦးအား နှောင့်ယှက်ခြင်း(သို့မဟုတ်)ထိခိုက်စေခြင်း၊ (ဂ) အခြားပုဂ္ဂိုလ်(သို့မဟုတ်)အဖွဲ့အစည်းတစ်ခုခုအဖြစ် အယောင်ဆောင်ခြင်း(သို့မဟုတ်)ပုဂ္ဂိုလ်(သို့မဟုတ်)အဖွဲ့အစည်းတစ်ခုခုနှင့် သင်၏ ပတ်သက်ဆက်နွယ်မှုကို အခြားနည်းဖြင့် မှားယွင်းစွာ ဖော်ပြခြင်း၊(သို့မဟုတ်)(ဃ) ဝက်ဘ်ဆိုဒ်၊ မိုဘိုင်း(သို့မဟုတ်)ဝန်ဆောင်မှုများကို အနှောင့်အယှက်ပေးခြင်း(သို့မဟုတ်)ပျက်စီးစေခြင်း။

သင့်အနေဖြင့် Samsung ၏ ကြိုတင်စာဖြင့်သဘောတူညီချက်မရှိဘဲ ဝက်ဘ်ဆိုဒ်(သို့မဟုတ်)မိုဘိုင်း(သို့မဟုတ်)အကြောင်းအရာများ(သို့မဟုတ်)ဝန်ဆောင်မှုများ၏ မည်သည့်အစိတ်အပိုင်းကိုမဆို အခြားဆာဗာ(သို့မဟုတ်)အင်တာနက်အခြေပြု device ပေါ်တွင် "ကူးယူဖော်ပြခြင်း"(သို့မဟုတ်)"ပုံတူကူးခြင်း" မပြုလုပ်ရန် သဘောတူပါသည်။ ထို့အပြင် Samsung ၏ ကြိုတင်စာဖြင့်သဘောတူညီချက်မရှိဘဲ အကြောင်းအရာများ(သို့မဟုတ်)ဝန်ဆောင်မှုများ၏ မည်သည့်အစိတ်အပိုင်းကိုမဆို မည်သည့် မက်တာတက်ဂ်များ(သို့မဟုတ်)အခြား "ဖုံးကွယ်ထားသော စာသားများ" တွင် အသုံးမပြုရပါ။



Galaxy AI ကျွမ်းကျင်သူ အသိအမှတ်ပြုလက်မှတ်တွင် ပါဝင်နည်း 



Samsung+ အသုံးပြုသူများ

Samsung+ အက်ပ်သို့ ဝင်ရောက်ပြီးနောက် သင်တန်းမော်ဂျူးများကို ရယူအသုံးပြုနိုင်ပါသည်။ သင်တန်းပြီးဆုံးမှသာ ဉာဏ်စမ်းတွင် ပါဝင်ခွင့်ရှိပါသည်။ ဉာဏ်စမ်းအဆင့်အားလုံးကို အောင်မြင်ပြီးပါက အွန်လိုင်း Galaxy AI ကျွမ်းကျင်သူတံဆိပ်ကို ရရှိမည်ဖြစ်သည်။



Samsung+ အသုံးမပြုသူများ

Samsung+ အက်ပ်ကို အသုံးမပြုပါက သင့်ပြည်တွင်းလက်အောက်ခံကုမ္ပဏီမှ ပေးသော အွန်လိုင်း(သို့မဟုတ်)အော့ဖ်လိုင်း သင်တန်းကို ဦးစွာပြီးဆုံးရမည်။ သင်တန်းပြီးဆုံးပါက Samsung မှ သင့်လက်အောက်ခံကုမ္ပဏီသို့ ပေးသော လင့်ခ်မှတစ်ဆင့် ဉာဏ်စမ်းတွင် ပါဝင်နိုင်ပါသည်။ ဉာဏ်စမ်းအဆင့်အားလုံးကို အောင်မြင်ပြီးပါက အွန်လိုင်း Galaxy AI ကျွမ်းကျင်သူတံဆိပ်ကို ရရှိမည်ဖြစ်သည်။



ဉာဏ်စမ်းကို အကြိမ်ကြိမ် ပြန်လည်ဖြေဆိုပြီး အောင်မြင်နိုင်သော်လည်း တံဆိပ်တစ်ခုသာ ချီးမြှင့်မည်ဖြစ်သည်။

ဉာဏ်စမ်း၏ အဆင့်တိုင်းတွင် မှားယွင်းဖြေဆိုမှု ငါးကြိမ်အထိ ကန့်သတ်ထားပါသည်။ အဆင့်တစ်ခု မပြီးဆုံးမီ ဤကန့်သတ်ချက်သို့ ရောက်ရှိပါက ထိုအဆင့်ကို ပထမမေးခွန်းမှ ပြန်လည်စတင်ရပါမည်။ အသိအမှတ်ပြုလက်မှတ် ဉာဏ်စမ်းကို တစ်ဦးချင်းစီ ဖြေဆိုရပါမည်။ မသမာမှု တစ်စုံတစ်ရာပြုလုပ်ပါက အရည်အချင်းမပြည့်မီဟု သတ်မှတ်ခံရပြီး ဉာဏ်စမ်းရလဒ်များ ပယ်ဖျက်ခံရပါမည်။ Galaxy AI ကျွမ်းကျင်သူ အသိအမှတ်ပြုလက်မှတ်သည် အခမဲ့ဖြစ်သည်။



တတိယပါတီ အကြောင်းအရာနှင့် အခြားဝက်ဘ်ဆိုဒ်များသို့ လင့်ခ်များ

ဝက်ဘ်ဆိုဒ်(သို့မဟုတ်)မိုဘိုင်းတွင် တတိယပါတီ အကြောင်းအရာ(သို့မဟုတ်)အခြားဝက်ဘ်ဆိုဒ်များ(သို့မဟုတ်)မိုဘိုင်းအက်ပလီကေးရှင်းများသို့ လင့်ခ်များ ပါရှိနိုင်သည်။ ကျွန်ုပ်တို့တွင် တတိယပါတီ ဝက်ဘ်ဆိုဒ်များ(သို့မဟုတ်)မိုဘိုင်းအက်ပလီကေးရှင်းများအပေါ် ထိန်းချုပ်နိုင်မှု မရှိသောကြောင့် ထိုဝက်ဘ်ဆိုဒ်များ(သို့မဟုတ်)မိုဘိုင်းအက်ပလီကေးရှင်းများ ရရှိနိုင်မှုအတွက် ကျွန်ုပ်တို့တွင် တာဝန်မရှိကြောင်းနှင့် ကျွန်ုပ်တို့က ထိုဝက်ဘ်ဆိုဒ်များ(သို့မဟုတ်)မိုဘိုင်းအက်ပလီကေးရှင်းများမှ(သို့မဟုတ်)၎င်းတို့တွင် ရရှိနိုင်သော မည်သည့်အကြောင်းအရာ၊ ကြော်ငြာ၊ ဝန်ဆောင်မှုများ၊ ထုတ်ကုန်များ(သို့မဟုတ်)အခြားပစ္စည်းများကိုမဆို ထောက်ခံခြင်း(သို့မဟုတ်)တာဝန်ယူခြင်း မရှိကြောင်း သင်အသိအမှတ်ပြု သဘောတူပါသည်။ ထိုဝက်ဘ်ဆိုဒ်များ(သို့မဟုတ်)မိုဘိုင်းအက်ပလီကေးရှင်းများမှ(သို့မဟုတ်)၎င်းတို့တွင် ရရှိနိုင်သော မည်သည့်အကြောင်းအရာ၊ ကြော်ငြာ၊ ဝန်ဆောင်မှုများ၊ ထုတ်ကုန်များ(သို့မဟုတ်)အခြားပစ္စည်းများ၏ အသုံးပြုမှု(သို့မဟုတ်)ယုံကြည်အားထားမှုကြောင့်(သို့မဟုတ်)၎င်းတို့နှင့် ဆက်စပ်၍ ဖြစ်ပေါ်လာသော(သို့မဟုတ်)ဖြစ်ပေါ်လာသည်ဟု စွဲဆိုသော မည်သည့်ပျက်စီးဆုံးရှုံးမှုအတွက်မဆို Samsung တွင် တိုက်ရိုက်ဖြစ်စေ၊ သွယ်ဝိုက်၍ဖြစ်စေ တာဝန်မရှိကြောင်း သင်အသိအမှတ်ပြု(သို့မဟုတ်)သဘောတူပါသည်။ ထိုဝက်ဘ်ဆိုဒ်များနှင့် မိုဘိုင်းအက်ပလီကေးရှင်းအားလုံးတွင် သီးခြားအသုံးပြုမှုစည်းကမ်းချက်များရှိပါသည်။



ထို့အပြင် တတိယပါတီ ဝက်ဘ်ဆိုဒ်တစ်ခုသို့ လင့်ခ်ရှိခြင်းသည် Samsung အနေဖြင့် ထိုဝက်ဘ်ဆိုဒ်၏ အကြောင်းအရာ(သို့မဟုတ်)အသုံးပြုမှုအတွက် တာဝန်ယူသည်ဟု မဆိုလိုပါ။ သင်ရွေးချယ်အသုံးပြုသော အရာများတွင် ဗိုင်းရပ်စ်များ၊ ပိုးများ၊ တရိုဂျန်များနှင့် အခြားဖျက်ဆီးနိုင်သော အရာများ ကင်းစင်ကြောင်း သေချာစေရန် ကြိုတင်ကာကွယ်မှုများ ပြုလုပ်ရန်မှာ သင့်တာဝန်ဖြစ်သည်။

အထွေထွေ ငြင်းဆိုချက်

ဝက်ဘ်ဆိုဒ်၊ မိုဘိုင်း(သို့မဟုတ်)မည်သည့်အကြောင်းအရာများ(သို့မဟုတ်)ဝန်ဆောင်မှုများမဆို၏ အသုံးပြုမှုသည် သင့်တစ်ဦးတည်း၏ တာဝန်ဖြစ်ကြောင်းနှင့် ကျေနပ်ဖွယ်အရည်အသွေး၊ စွမ်းဆောင်ရည်နှင့် တိကျမှုနှင့်ပတ်သတ်၍ တစ်စုံတစ်ရာဖြစ်ပွားပါက ဥပဒေအရ ခွင့်ပြုထားသော အမြင့်ဆုံးအတိုင်းအတာအထိ သင့်ထံတွင် ရှိကြောင်း သင်အတိအလင်း အသိအမှတ်ပြု သဘောတူပါသည်။ ဥပဒေအရ ခွင့်ပြုထားသော အမြင့်ဆုံးအတိုင်းအတာအထိ ဝက်ဘ်ဆိုဒ်နှင့် မိုဘိုင်း၊ အကြောင်းအရာများနှင့် ဝန်ဆောင်မှုများကို "ရှိသည့်အတိုင်း" နှင့် "ရရှိနိုင်သည့်အတိုင်း" အခြေခံဖြင့် မည်သည့်အာမခံချက်၊ စည်းကမ်းချက်၊ သတ်မှတ်ချက်၊ ကိုယ်စားပြုချက်(သို့မဟုတ်)ကတိကဝတ်မျှ မရှိဘဲ တိုက်ရိုက်ဖြစ်စေ၊ သွယ်ဝိုက်၍ဖြစ်စေ ပံ့ပိုးထားပါသည်။ ဥပဒေအရ ခွင့်ပြုထားသော အမြင့်ဆုံးအတိုင်းအတာအထိ SAMSUNG သည် ကုန်သွယ်နိုင်မှု၊ ကျေနပ်ဖွယ်အရည်အသွေး၊ သီးခြားရည်ရွယ်ချက်တစ်ခုအတွက် သင့်လျော်မှု၊ တိကျမှု၊ ငြိမ်းချမ်းစွာ ခံစားနိုင်မှုနှင့် တတိယပါတီ အခွင့်အရေးများ ချိုးဖောက်မှုမရှိခြင်းစသည့် အာမခံချက်များ အပါအဝင်၊ သို့သော်လည်း ၎င်းတို့သာဟု ကန့်သတ်မထားဘဲ၊ ဝက်ဘ်ဆိုဒ်၊ မိုဘိုင်း၊ အကြောင်းအရာများနှင့် ဝန်ဆောင်မှုများနှင့် ပတ်သက်သည့် အာမခံချက်များ၊ စည်းကမ်းချက်များ၊ သတ်မှတ်ချက်များ၊ ကိုယ်စားပြုချက်များနှင့် ကတိကဝတ်များအားလုံးကို တိုက်ရိုက်ဖြစ်စေ၊ သွယ်ဝိုက်၍ဖြစ်စေ အတိအလင်း မသက်ဆိုင်ကြောင်းငြင်းဆိုပါသည်။ ဥပဒေအရ ခွင့်ပြုထားသော အမြင့်ဆုံးအတိုင်းအတာအထိ SAMSUNG သည် ဝက်ဘ်ဆိုဒ်(သို့မဟုတ်)မိုဘိုင်းမှတစ်ဆင့် ရရှိနိုင်သော မည်သည့်အကြောင်းအရာ(သို့မဟုတ်)ဝန်ဆောင်မှုမဆို၏ တိကျမှု၊ တရားဝင်မှု၊ အချိန်မှန်မှု၊ တရားဥပဒေနှင့်ညီညွတ်မှု၊(သို့မဟုတ်)ပြည့်စုံမှုကိုမဆို အာမခံခြင်းမရှိပါ၊ ထို့အပြင် ဝက်ဘ်ဆိုဒ်၊ မိုဘိုင်း၊ အကြောင်းအရာများ(သို့မဟုတ်)ဝန်ဆောင်မှုများသည် သင့်လိုအပ်ချက်များနှင့် ကိုက်ညီမည်ဟု၊(သို့မဟုတ်)ဝက်ဘ်ဆိုဒ်၊ မိုဘိုင်း(သို့မဟုတ်)ဝန်ဆောင်မှုများ၏ လည်ပတ်မှုသည် အနှောင့်အယှက်ကင်းမဲ့မည်(သို့မဟုတ်)အမှားကင်းစင်မည်ဟု အာမခံခြင်းမရှိပါ။ ဝက်ဘ်ဆိုဒ်(သို့မဟုတ်)မိုဘိုင်းမှ၊ SAMSUNG(သို့မဟုတ်)SAMSUNG အုပ်စုအတွင်းရှိ မည်သည့်ကုမ္ပဏီထံမှ(သို့မဟုတ်)ထိုအဖွဲ့အစည်းများ၏ သက်ဆိုင်ရာ အရာရှိများ၊ ဝန်ထမ်းများ၊ ဒါရိုက်တာများ(သို့မဟုတ်)ကိုယ်စားလှယ်များ (စုပေါင်း၍ "SAMSUNG ပါတီများ") ထံမှ စာဖြင့်(သို့မဟုတ်) နှုတ်ဖြင့် သင်ရရှိသော မည်သည့်အကြံဉာဏ်(သို့မဟုတ်)သတင်းအချက်အလက်ကမျှ အာမခံချက်ကို မပေးပါ။

တာဝန်ရှိမှုများ ကန့်သတ်ချက်

ဥပဒေအရ ခွင့်ပြုထားသော အမြင့်ဆုံးအတိုင်းအတာအထိ၊ ပေါ့လျော့မှုအပါအဝင် မည်သည့်အခြေအနေတွင်မဆို စာချုပ်အရဖြစ်စေ(သို့မဟုတ်)တရားမနစ်နာမှုအရဖြစ်စေ၊ တိုက်ရိုက်၊ သွယ်ဝိုက်၊ မတော်တဆ၊ အထူး(သို့မဟုတ်)နောက်ဆက်တွဲ ပျက်စီးဆုံးရှုံးမှုများ၊ အမြတ်အစွန်းဆုံးရှုံးမှု၊ ဝင်ငွေ၊ အတိုး၊ စီးပွားရေး(သို့မဟုတ်)ဒေတာပျက်စီးမှု၊ ရှေ့နေကြေး၊ ကုန်ကျစရိတ်များ၊(သို့မဟုတ်)ဝက်ဘ်ဆိုဒ်နှင့် မိုဘိုင်းအသုံးပြုမှုနှင့်ဆက်စပ်သော(သို့မဟုတ်)၎င်းတို့ကြောင့်ဖြစ်ပေါ်လာသော ပျက်စီးမှုများ၊ ၎င်းတို့တွင် ပါဝင်သော သတင်းအချက်အလက်တစ်စုံတစ်ရာ၊ သင်(သို့မဟုတ်)တတိယပါတီက ဝက်ဘ်ဆိုဒ်နှင့် မိုဘိုင်းပေါ်တွင် ဝင်ရောက်အသုံးပြုသော မည်သည့်အကြောင်းအရာ(သို့မဟုတ်)ဝန်ဆောင်မှုနှင့် ပတ်သက်၍(သို့မဟုတ်)၎င်းတို့မှ ပေါ်ပေါက်လာသော အခြားမည်သည့်ပျက်စီးဆုံးရှုံးမှုများအတွက်မဆို SAMSUNG တွင် တာဝန်မရှိပါ၊ ထိုသို့သော ပျက်စီးဆုံးရှုံးမှုများ ဖြစ်နိုင်ခြေရှိကြောင်း အသိပေးထားသည့်တိုင်အောင် တာဝန်မရှိပါ။





လျော်ကြေးပေးခြင်း

သင် (သို့မဟုတ် သင့်အကောင့်ကို အသုံးပြုသော မည်သူမဆို) ၏ ဝက်ဘ်ဆိုဒ်၊ မိုဘိုင်း၊ အကြောင်းအရာများ(သို့မဟုတ်)ဝန်ဆောင်မှုများ အသုံးပြုမှု(သို့မဟုတ်)ဤစည်းကမ်းချက်များအား ချိုးဖောက်မှု၏ ရလဒ်အဖြစ်(သို့မဟုတ်)၎င်းတို့မှ ပေါ်ပေါက်လာသော မည်သည့်တောင်းဆိုမှုများ၊ တာဝန်ရှိမှုများ၊ ပျက်စီးမှုများ၊ ဆုံးရှုံးမှုများ၊ ကုန်ကျစရိတ်များ(သို့မဟုတ်)အသုံးစရိတ်များ (သင့်လျော်သော ရှေ့နေကြေးများ အပါအဝင်) အတွက်မဆို Samsung ပါတီများအား လျော်ကြေးပေးရန်၊ ကာကွယ်ပေးရန်နှင့် ထိခိုက်နစ်နာမှုမရှိအောင် ထိန်းသိမ်းပေးရန် သင်သဘောတူပါသည်။ သင် လျော်ကြေးပေးရနိုင်သည့် ကိစ္စရပ်တစ်ခုခုအတွက် Samsung သည် ၎င်း၏ ကိုယ်ပိုင်အသုံးစရိတ်ဖြင့် သီးသန့်ချေပကာကွယ်ခြင်းနှင့် ထိန်းချုပ်ခြင်းကို တာဝန်ယူပိုင်ခွင့်ရှိပြီး၊ ထိုကဲ့သို့သော ကိစ္စရပ်တွင် သင့်အနေဖြင့် ထိုကိစ္စရပ်ကို ကာကွယ်ရန်အလို့ငှာ Samsung နှင့် ပူးပေါင်းဆောင်ရွက်ရန် သဘောတူပါသည်။

စည်းကမ်းချက်များ ပြင်ဆင်ခြင်း

ဝက်ဘ်ဆိုဒ်(သို့မဟုတ်)မိုဘိုင်းပေါ်တွင် ပြင်ဆင်ထားသော စည်းကမ်းချက်များကို တင်ခြင်းဖြင့် စည်းကမ်းချက်များ၏ မည်သည့်အပိုင်းကိုမဆို တစ်ခုလုံးဖြစ်စေ၊ တစ်စိတ်တစ်ပိုင်းဖြစ်စေ မည်သည့်အချိန်တွင်မဆို ပြင်ဆင်ရန်၊ ထပ်မံဖြည့်စွက်ရန်(သို့မဟုတ်)ဖယ်ရှားရန် အခွင့်အရေး ကျွန်ုပ်တို့တွင် ရှိပါသည်။ ထိုအပ်ဒိတ်လုပ်ထားသော စည်းကမ်းချက်များကို သင် သဘောတူပြီးမှသာ ပြောင်းလဲမှုက သက်ရောက်မှုရှိပါမည်။ ထိုသို့ အပ်ဒိတ်လုပ်ထားသော စည်းကမ်းချက်များကို သင်သဘောမတူပါက သင့်အနေဖြင့် ဝက်ဘ်ဆိုဒ်နှင့် မိုဘိုင်းကို ဆက်လက်အသုံးပြု၍ မရနိုင်ပါ။

သက်ဆိုင်ရာ ဥပဒေနှင့် တရားစီရင်ပိုင်ခွင့်

ဤစည်းကမ်းချက်များသည် ဥပဒေဆိုင်ရာ ပဋိပက္ခဖြစ်မှုများကို ထည့်သွင်းမစဉ်းစားဘဲ သင်နေထိုင်ရာ တရားစီရင်ပိုင်ခွင့်၏ ဥပဒေများအောက်တွင် ရှိပါသည်။ ဝက်ဘ်ဆိုဒ်၊ မိုဘိုင်း၊ အကြောင်းအရာများ(သို့မဟုတ်)ဝန်ဆောင်မှုများကို အသုံးပြုခြင်းသည် သင်နေထိုင်ရာနေရာ၏ ဥပဒေများကို ချိုးဖောက်နေပါက ဝက်ဘ်ဆိုဒ်၊ မိုဘိုင်း(သို့မဟုတ်)အကြောင်းအရာများ(သို့မဟုတ်)ဝန်ဆောင်မှုများ၏ မည်သည့်အစိတ်အပိုင်းကိုမဆို အသုံးမပြုရန် ကျွန်ုပ်တို့ တောင်းဆိုပါသည်။ သင်သည် သင့်တရားစီရင်ပိုင်ခွင့်၏ ဥပဒေများ (တင်ပို့ထိန်းချုပ်မှု ဥပဒေများအပါအဝင်) ကို လိုက်နာရန် တာဝန်ရှိပါသည်။

အထွေထွေ

Samsung အနေဖြင့် စည်းကမ်းချက်များပါ မည်သည့်အခွင့်အရေး(သို့မဟုတ်)ပြဋ္ဌာန်းချက်ကိုမဆို အတည်ပြုပြဋ္ဌာန်းရန် ပျက်ကွက်ခြင်းသည် Samsung မှ စာဖြင့်ရေးသား၍ အသိအမှတ်ပြု သဘောတူခြင်းမရှိမချင်း ထိုအခွင့်အရေး(သို့မဟုတ်)ပြဋ္ဌာန်းချက်ကို စွန့်လွှတ်သည်ဟု အဓိပ္ပါယ်မသက်ရောက်ပါ။ စည်းကမ်းချက်များ (ပြင်ဆင်ချက်များ၊ အပ်ဒိတ်များနှင့် ဖြည့်စွက်ချက်များအပါအဝင်) သည် သင်နှင့် Samsung အကြား အပြည့်အဝသဘောတူညီချက်ဖြစ်ပြီး ဤနေရာတွင် ပါဝင်သော အကြောင်းအရာနှင့်ပတ်သက်၍ သင်နှင့် Samsung အကြားရှိ ယခင်(သို့မဟုတ်)တစ်ပြိုင်နက်တည်ရှိနေသော ညှိနှိုင်းဆွေးနွေးမှုများ၊ ဆွေးနွေးမှုများ(သို့မဟုတ်)သဘောတူညီချက်များ (ရှိခဲ့လျှင်) အားလုံးကို လွှမ်းမိုးပယ်ဖျက်ပါသည်။ ဤစည်းကမ်းချက်များကို ကျွန်ုပ်တို့၏ တစ်ဦးတည်းဆုံးဖြတ်ချက်ဖြင့် တတိယပါတီထံသို့ လွှဲအပ်နိုင်ကြောင်း သင်သဘောတူပါသည်။ အခန်းခေါင်းစဉ်များသည် ရည်ညွှန်းရန်အတွက်သာဖြစ်ပြီး မည်သည့်နည်းနှင့်မျှ ထိုအခန်း၏ အတိုင်းအတာကို သတ်မှတ်ခြင်း၊ ကန့်သတ်ခြင်း၊ အဓိပ္ပါယ်ဖွင့်ဆိုခြင်း(သို့မဟုတ်)ဖော်ပြခြင်း မရှိပါ။ စည်းကမ်းချက်များ၏ မည်သည့်ပြဋ္ဌာန်းချက်(သို့မဟုတ်)မည်သည့်ပါတီ(သို့မဟုတ်)အခြေအနေများတွင် အသုံးချမှုကိုမဆို သက်ဆိုင်ရာ စီရင်ပိုင်ခွင့်ရှိသော တရားရုံး(သို့မဟုတ်)တရားရုံးကဲ့သို့သော အာဏာပိုင်အဖွဲ့က မည်သည့်အချက်တွင်မဆို ပျက်ပြယ်၊ တရားမဝင်ပါ(သို့မဟုတ်)ပြဋ္ဌာန်း၍မရပါဟု ကြေညာလျှင်(သို့မဟုတ်)ယူဆလျှင် ("ချိုးဖောက်သော ပြဋ္ဌာန်းချက်")၊ (၁) ဥပဒေအရ ခွင့်ပြုထားသည့်အတိုင်းအတာအထိ ထိုချိုးဖောက်သော ပြဋ္ဌာန်းချက်အား ချိုးဖောက်သော ပြဋ္ဌာန်းချက်၏ မူလရည်ရွယ်ချက်နှင့် အနီးစပ်ဆုံးကိုက်ညီသောပုံစံဖြင့် ပြင်ဆင်ရမည်၊ (၂) ဤနေရာတွင် ပါဝင်သော ကျန်ရှိသည့် ပြဋ္ဌာန်းချက်များ(သို့မဟုတ်)ပြဋ္ဌာန်းချက်အစိတ်အပိုင်းများ၏ တရားဝင်မှု၊ ဥပဒေနှင့်ညီညွတ်မှုနှင့် အတည်ပြုပြဋ္ဌာန်းနိုင်မှုကို မည်သည့်နည်းနှင့်မှ အကျိုးသက်ရောက်ခြင်း(သို့မဟုတ်)ထိခိုက်ခြင်း မရှိစေရ၊ (၃) စည်းကမ်းချက်များ၏ ကျန်ရှိသောအပိုင်းကို သက်ဆိုင်ရာ ဥပဒေအရ ခွင့်ပြုထားသည့်အတိုင်းအတာအထိ တရားဝင်ပြီး အတည်ပြုပြဋ္ဌာန်းနိုင်သည်။ စည်းကမ်းချက်များ၏ မည်သည့်ပြဋ္ဌာန်းချက်ကိုမဆို သက်ဆိုင်ရာ စီရင်ပိုင်ခွင့်ရှိသော တရားရုံးက တရားမဝင်ဟု သတ်မှတ်လိုက်သည့်တိုင် ကျန်ရှိသော ပြဋ္ဌာန်းချက်များသည် အပြည့်အဝ အကျိုးသက်ရောက်မှုရှိနေပါသေးသည်။



ရက်စွဲ [2025.01.22]

