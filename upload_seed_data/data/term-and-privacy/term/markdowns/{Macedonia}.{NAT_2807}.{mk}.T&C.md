

Услови за користење на Сертификацијата за Galaxy AI експерт за 2025 година

Овие услови за користење, заедно со нашата Политика за приватност образложена подолу („Условите“), договорени помеѓу Samsung Electronics Co., Ltd., корејска корпорација со седиште на адреса 129 Samsung-Ro, Yeongtong-Gu, Suwon-City, Gyeonggi-Do, 16677, Република Кореја (вклучувајќи ги нејзините поврзани компании, „Samsung“, „ние“ или „нашите“) и вас, го уредуваат Вашиот пристап или користењето на Веб-страницата, Мобилната апликација, Материјалите и Услугите (како што се одредени подолу). Прочитајте ги внимателно условите пред да пристапите или да ја користите SamsungPlus („веб-страница“ или „мобилна апликација“). Ако не се согласувате со некој од Условите, не пристапувајте и не ги користете на друг начин Веб-страницата и Мобилната апликација. Вашето користење на веб-страницата и мобилната апликација, ќе значи дека Вие се согласувате со Условите.

Општа употреба и ограничувања

Сета содржина обезбедена од Samsung на Веб-страницата или на Мобилната апликација (вклучувајќи ги, но не ограничувајќи се на податоците, информациите, документите, текстовите, дизајнот, трговските марки, логоата, графиките, сликите, иконите, звукот, видеозаписите, кодот и софтверот) (заеднички „Материјалите“) е ексклузивна сопственост на Samsung, нејзините даватели на лиценци или ентитети што обезбедуваат содржина, и е заштитена со авторски права, трговски марки и други применливи закони. Можете да пристапувате до Материјалите на веб-страницата или на мобилната апликација само за целите за обука за SamsungPlus поддршка, и со изречно овластување од Samsung, доколку не измените или избришете ниту едно авторско право, трговска марка или друг знак на сопственост што се јавува на Материјалите до кои пристапувате, ниту да ги копирате, преземате или ги печатите.

Се согласувате да не ги користите, прикажувате, репродуцирате, пренесувате, изменувате, дистрибуирате, ширите, продавате, објавувате, преработувате, пренесувате, пуштате во промет или на друг начин да ги користите Материјалите, целосно или делумно, по е-пошта или на друг начин, за каква било друга намена освен за целите образложени тука и со изречно овластување од Samsung. Секое неовластено користење на Веб-страницата, Мобилната апликација, Материјалите или Услугите може да ги прекрши авторското право, трговската марка и кои било други применливи закони.

Недозволена употреба

Не смеете да ги користите Веб-страницата, Мобилната апликација, кој било Материјал или која било услуга обезбедена преку Веб-страницата или Мобилната апликација („Услугите“): (а) на начин што ги прекршува кои било локални, државни, национални, странски или меѓународни закони; (б) да вознемирувате или да нанесувате штета на друго лице; (в) да се претставувате како друго лице или ентитет или на друг начин да ја прикажувате погрешно/лажно Вашата врска со лице или ентитет; или (г) да ги попречувате или прекинувате/нарушувате Веб-страницата, Мобилната апликација или Услугите.

Се согласувате да не ја „одземате“ (frame) или „пресликувате“ (mirror) Веб-страницата или Мобилната апликација или кој било дел од Материјалите или Услугите на друг сервер на интернет или на уред што се базира на интернет без да добиете претходна писмена согласност од Samsung. Понатаму, не смеете користите кој било дел од Материјалите или Услугите во кои било мета-ознаки или во какви било други „скриени текстови“ без да добиете претходна писмена согласност од Samsung.

Како да учествувате во Сертификацијата за Galaxy AI експерт

Корисници на Samsung+

Откако ќе се најавите на апликацијата Samsung+, можете да пристапите до модулите за обука. Учеството во квизот е дозволено само откако ќе ја завршите обуката. Штом ќе ги минете сите фази на квизот, ќе добиете беџ за онлајн Galaxy AI експерт.

Лица кои не се корисници на Samsung+

Ако не ја користите апликацијата Samsung+, најпрво мора да ги завршите онлајн и офлајн обуката обезбедена од локалната подружница. Откако ќе ја завршите обуката, можете да учествувате во квизот преку врската/линкот што Samsung ќе ѝ ја обезбеди на подружницата. Штом ќе ги минете сите фази на квизот, ќе добиете беџ за онлајн Galaxy AI експерт.

Можете да го полагате квизот повеќепати, но ќе добиете само еден беџ.

Секоја фаза на квизот има ограничување од пет грешни одговори. Ако оваа граница се достигне пред завршувањето на фазата, ќе мора да ја повторите таа фаза од првото прашање. Квизот за сертификација мора да се заврши самостојно. Секое мамење ќе има како резултат дисквалификација и поништување на резултатите од квизот. Сертификацијата за Galaxy AI експерт е бесплатна.

Содржина на трети страни и врски до други веб-страници

Веб-страницата и Мобилната апликација може да содржат содржина на трета страна или врски/линкови до други веб-страници или мобилни апликации. Бидејќи ние не можеме да ги контролираме веб-страниците и мобилните апликации на третите страни, Вие потврдувате и се согласувате дека ние не сме одговорни за достапноста на таквите веб-страници или мобилни апликации и дека не ја одобруваме и не сме одговорни за која било содржина, реклами, услуги, производи или други материјали што се наоѓаат или се достапни од/на таквите веб-страници или мобилни апликации. Исто така, Вие потврдувате или се согласувате дека Samsung нема да биде директно или индиректно одговорен, за каква било штета или загуба предизвикана или наводно предизвикана од или во врска со користењето на каква било содржина, реклами, услуги, производи или други материјали достапни од/на такви веб-страници или мобилни апликации. Сите такви веб-страници и мобилни апликации ќе подлежат на одделни/посебни услови за користење.

Дополнително, врската/линкот до веб-страницата на трета страна не значи дека Samsung прифаќа каква било одговорност за содржината или користењето на таквата веб-страница. Ваша одговорност е да преземете мерки за заштита за да обезбедите дека она што ќе изберете да го користите не содржи вируси, црви, тројанци и други ставки од штетна природа.

ОПШТО ОДРЕКУВАЊЕ ОД ОДГОВОРНОСТ

ИЗРИЧНО ПОТВРДУВАТЕ И СЕ СОГЛАСУВАТЕ ДЕКА КОРИСТЕЊЕТО НА ВЕБ-СТРАНИЦАТА МОБИЛНАТА АПЛИКАЦИЈА ИЛИ КОИ БИЛО ДРУГИ МАТЕРИЈАЛИ ИЛИ УСЛУГИ СЕ ЦЕЛОСНО НА ВАША ОДГОВОРНОСТ И ДЕКА ВО НАЈГОЛЕМА МОЖНА МЕРА ДОЗВОЛЕНА СО ЗАКОН, ЦЕЛОКУПНАТА ОДГОВОРНОСТ ЗА ЗАДОВОЛИТЕЛЕН КВАЛИТЕТ, ИЗВЕДБА И ПРЕЦИЗНОСТ Е ВАША. ВО НАЈГОЛЕМА МОЖНА МЕРА ДОЗВОЛЕНА СО ЗАКОН, ВЕБ-СТРАНИЦАТА И МОБИЛНАТА АПЛИКАЦИЈА, МАТЕРИЈАЛИТЕ И УСЛУГИТЕ СЕ ОБЕЗБЕДЕНИ КАКО ШТО СЕ И КАКО ШТО СЕ ДОСТАПНИ, БЕЗ КАКОВ БИЛО ВИД НА ГАРАНЦИЈА, ОДРЕДБА, УСЛОВ, ЗАСТАПУВАЊЕ ИЛИ ОБВРСКА, ИЗРИЧНА ИЛИ ИМПЛИЦИТНА. ВО НАЈГОЛЕМА МОЖНА МЕРА ДОЗВОЛЕНА СО ЗАКОН, SAMSUNG ИЗРИЧНО СЕ ОДРЕКУВА ОД СИТЕ ГАРАНЦИИ, УСЛОВИ, ОДРЕДБИ, ЗАСТАПУВАЊА И ОБВРСКИ ВО ОДНОС НА ВЕБ-СТРАНИЦАТА, МОБИЛНАТА АПЛИКАЦИЈА, МАТЕРИЈАЛИТЕ И УСЛУГИТЕ, ИЗРИЧНИ ИЛИ имплицитни, ВКЛУЧУВАЈЌИ ГИ, НО НЕ ОГРАНИЧУВАЈЌИ СЕ НА ГАРАНЦИИТЕ ЗА ТРГОВСКА СООДВЕТНОСТ ИЛИ ЗАДОВОЛИТЕЛЕН КВАЛИТЕТ, СООДВЕТНОСТ ЗА ОДРЕДЕНА НАМЕНА, ПРЕЦИЗНОСТ, НЕПРЕКИНАТО КОРИСТЕЊЕ И ПОСЕДУВАЊЕ И НЕПРЕКРШУВАЊЕ НА ПРАВАТА НА ТРЕТИ СТРАНИ. ВО НАЈГОЛЕМА МОЖНА МЕРА ДОЗВОЛЕНА СО ЗАКОН, SAMSUNG НЕ ЈА ГАРАНТИРА ПРЕЦИЗНОСТА, ВАЖНОСТА, НАВРЕМЕНОСТА, ЗАКОНИТОСТА ИЛИ ЦЕЛОСНОСТА НА КОЈ БИЛО МАТЕРИЈАЛ ИЛИ УСЛУГА ДОСТАПНИ ПРЕКУ ВЕБ-СТРАНИЦАТА, МОБИЛНАТА АПЛИКАЦИЈА И НЕ ГАРАНТИРА ДЕКА ВЕБ-СТРАНИЦАТА, МОБИЛНАТА АПЛИКАЦИЈА, МАТЕРИЈАЛИТЕ ИЛИ УСЛУГИТЕ ЌЕ ГИ ИСПОЛНУВААТ ВАШИТЕ БАРАЊА ИЛИ ДЕКА РАБОТАТА НА ВЕБ-СТРАНИЦАТА, МОБИЛНАТА АПЛИКАЦИЈА ИЛИ УСЛУГИТЕ ЌЕ БИДЕ НЕПРЕЧЕНА ИЛИ БЕЗ ГРЕШКИ. НИКАКОВ СОВЕТ ИЛИ ИНФОРМАЦИИ, ПИСМЕНИ ИЛИ УСНИ, КОИ СТЕ ГИ ДОБИЛЕ ПРЕКУ ВЕБ-СТРАНИЦАТА ИЛИ МОБИЛНАТА АПЛИКАЦИЈА ИЛИ ОД SAMSUNG, ИЛИ ОД ДРУГА КОМПАНИЈА ВО ГРУПАЦИЈАТА SAMSUNG, ИЛИ ОД ПОЕДИНЕЧНИТЕ СЛУЖБЕНИЦИ, ВРАБОТЕНИ, ДИРЕКТОРИ ИЛИ ЗАСТАПНИЦИ НА КОИ БИЛО ТАКВИ ЕНТИТЕТИ (ЗАЕДНИЧКИ „СТРАНИ НА SAMSUNG“) НЕМА ДА СОЗДАВААТ КАКВИ БИЛО ГАРАНЦИИ.

ОГРАНИЧУВАЊЕ НА ОДГОВОРНОСТ

ВО НАЈГОЛЕМА МОЖНА МЕРА ДОЗВОЛЕНА СО ЗАКОН, ВО НИЕДЕН СЛУЧАЈ, ВКЛУЧУВАЈЌИ И НЕБРЕЖНОСТ, SAMSUNG НЕМА ДА БИДЕ ОДГОВОРЕН, БИЛО СПОРЕД ДОГОВОР ИЛИ СПОРЕД ПРАВО НА ОТШТЕТА, ЗА КАКВИ БИЛО ДИРЕКТНИ, ИНДИРЕКТНИ, СЛУЧАЈНИ, СПЕЦИЈАЛНИ ИЛИ ПОСЛЕДИЧНИ ШТЕТИ, ЗАГУБА НА ДОБИВКА, ПРИХОДИ, КАМАТИ, ОШТЕТУВАЊЕ НА ДЕЈНОСТ ИЛИ ПОДАТОЦИ, НАГРАДИ НА АДВОКАТИ, ТРОШОЦИ, ИЛИ КАКВИ БИЛО ДРУГИ ШТЕТИ ШТО ПРОИЗЛЕГУВААТ ОД ИЛИ СЕ ПОВРЗАНИ СО КАКВИ БИЛО ИНФОРМАЦИИ СОДРЖАНИ ВО, ИЛИ ПРОИЗЛЕЗЕНИ КАКО РЕЗУЛТАТ ОД КОРИСТЕЊЕТО НА ВЕБ-СТРАНИЦАТА ИЛИ МОБИЛНАТА АПЛИКАЦИЈА, КАКОВ БИЛО МАТЕРИЈАЛ ИЛИ УСЛУГА ДО КОИ ВИЕ ИЛИ КОЈА БИЛО ТРЕТА СТРАНА ПРИСТАПУВАТЕ НА ВЕБ-СТРАНИЦАТА ИЛИ ВО МОБИЛНАТА АПЛИКАЦИЈА,, ДУРИ И АКО СТЕ БИЛЕ СОВЕТУВАНИ ЗА МОЖНОСТА ОД ТАКВИ ШТЕТИ.

Обесштетување

Вие се согласувате да ја обесштетите, одбраните и да не ги сметате за одговорни страните на Samsung за какви било и за сите тужби, штети, загуби, трошоци или расходи (вклучувајќи и разумни награди на адвокати), кои страните на Samsung можат да ги претрпат како резултат од или што произлегуваат од вашето користење (или на лице што ја користи Вашата сметка) на Веб-страницата, Мобилната апликација, Материјалите или Услугите или од прекршувањето на овие Услови. Samsung го задржува правото, на сопствен трошок да преземе ексклузивна одбрана и контрола на кое било прашање кое инаку би било предмет на обесштетување од вас, и, во тој случај, се согласувате да соработувате со Samsung во одбраната на такво прашање.

Измена на условите

Ние го задржуваме правото да измениме, додадеме или отстраниме, делумно или целосно, делови од условите во секое време со објавување на изменетите услови на Веб-страницата или мобилната апликација. Сите измени ќе стапат во сила само откако ќе се согласите со тие ажурирани Услови. Ако не се согласувате со тие ажурирани Услови, повеќе нема да можете да ја користите веб-страницата или мобилната апликација.

Применливо право и надлежност

Овие Услови се регулирани со законите на законодавството каде што сте жител, без оглед на неговите одредби за судир на закони. Ако вашето користење на Веб-страницата, Мобилната апликација, Материјалите или Услугите ги прекршува законите на вашето место на живеење, бараме од вас ДА НЕ ГИ КОРИСТИТЕ Веб-страницата, Мобилната апликација, или кој било дел од Материјалите или Услугите. Вие сте одговорни да ги почитувате законите на вашето законодавство (вклучувајќи ги кои било закони за контрола).

Општо

Ако Samsung не е во можност да спроведе кое било право или одредба од Условите, тоа нема да претставува откажување од тоа право или одредба, освен ако тоа не е писмено признато и прифатено од страна на Samsung. Овие Услови (вклучувајќи какви било измени, ажурирања или дополнувања) го формираат целосниот договор меѓу вас и Samsung и ги заменуваат сите претходни или тековни преговори, дискусии или договори доколку постојат меѓу вас и Samsung, во однос на предметот на овој договор. Се согласувате дека овие Услови може да ги пренесеме кај трета страна по наше сопствено наоѓање. Насловите на деловите имаат само информативна намена, и на ниеден начин не ја дефинираат, ограничуваат, толкуваат или опишуваат областа на примена на таквиот дел. Ако која било од одредбите во Условите или нивната примена врз која било страна или во какви било околности се прогласи или се оцени од кој било суд или квази-судски орган со соодветна надлежност како ништовна, незаконска или на кој било начин неприменлива („Недозволена одредба“), (i) таквата Недозволена одредба ќе се смета дека е изменета со цел што е можно повеќе да ја постигне истата цел која била првично предвидена во Недозволената одредба, до мера дозволена со закон; (ii) на никаков начин нема да влијае или да се засегне или наруши важноста, законитоста и извршливоста на останатите одредби, или на деловите од одредбите што се содржат тука, и (iii) останатите услови ќе бидат важечки и применливи во најголема можна мера дозволена од применливиот закон. Ако која било одредба од Условите биде прогласена за ништовна/невалидна од страна на суд со соодветна надлежност, останатите одредби ќе продолжат да бидат целосно важечки и во сила.

Датум [22.01.2025 г.]

