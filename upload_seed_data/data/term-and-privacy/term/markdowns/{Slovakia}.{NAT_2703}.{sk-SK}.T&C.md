

Podmienky používania certifikácie Expert na Galaxy AI 2025

Tieto Podmienky používania spolu s nižšie uvedenými Zásadami ochrany osobných údajov („Podmienky“) sa prijímajú medzi spoločnosťou Samsung Electronics Co., Ltd., kórejskou korporáciou so sídlom na adrese 129 Samsung-Ro, Yeongtong-Gu, Suwon-City, Gyeonggi-Do, 16677, Kórejská republika (vrátane jej pridružených spoločností, „Samsung“, „my“ alebo „nás“) a vami, a upravujú váš prístup k Webovej lokalite, Mobilnej aplikácii, Materiálom a Službám (ako sú definované nižšie) a ich používanie. Pred prístupom alebo použitím SamsungPlus („Webová lokalita“ alebo „Mobil“) si tieto Podmienky dôkladne prečítajte. Ak nesúhlasíte s niektorou z Podmienok, nepristupujte k Webovej lokalite a Mobilu, ani ich inak nepoužívajte. Svojím používaním Webovej lokality a Mobilu vyjadrujete svoj súhlas s Podmienkami.

Všeobecné používanie a obmedzenia

Všetok obsah, ktorý spoločnosť Samsung poskytuje na Webovej lokalite alebo Mobile (vrátane, ale nie výhradne, údajov, informácií, dokumentov, textov, dizajnu, ochranných známok, lôg, grafiky, obrázkov, ikon, zvuku, videa, kódu a softvéru) („Materiály“) je výlučným vlastníctvom spoločnosti Samsung, jej poskytovateľov licencií alebo jej poskytovateľov obsahu, a je chránený autorským právom, ochrannou známkou a inými príslušnými právnymi predpismi. K Materiálom uvedeným na Webovej lokalite alebo Mobile môžete pristupovať výlučne kvôli vzdelávaniu čo sa týka podpory SamsungPlus a na základe výslovného povolenia spoločnosti Samsung, za predpokladu, že nezmeníte ani neodstránite žiadne upozornenie na autorské právo, ochrannú známku ani iné oznámenie o vlastníctve uvedené na Materiáloch, ku ktorým pristúpite, ktoré si skopírujete, stiahnete alebo vytlačíte.

Súhlasíte s tým, že nebudete používať, zobrazovať, reprodukovať, prenášať, upravovať, distribuovať, šíriť, predávať, publikovať, vytvárať odvodené diela, vysielať, dávať do obehu ani žiadnym iným spôsobom využívať akýkoľvek Materiál, celý alebo jeho časť, či už e-mailom alebo akýmikoľvek inými prostriedkami, na žiaden iný účel než na účely stanovené v tomto dokumente a na základe výslovného povolenia spoločnosti Samsung. Akékoľvek neoprávnené používanie Webovej lokality, Mobilu, Materiálov alebo Služieb môže znamenať porušenie autorského práva, ochrannej známky a akýchkoľvek iných platných právnych predpisov.

Zakázané použitie

Webovú lokalitu ani Mobil, žiadny Materiál ani službu poskytovanú prostredníctvom Webovej lokality alebo Mobilu („Služby“) nesmiete používať: (a) spôsobom, ktorý porušuje miestne, vnútroštátne, národné, zahraničné alebo medzinárodné právne predpisy, (b) na obťažovanie alebo poškodenie inej osoby, (c) na vydávanie sa za akúkoľvek osobu alebo subjekt alebo na iné skresľovanie vášho spojenia s osobou alebo subjektom, alebo (d) na zasahovanie do Webovej lokality, Mobilu alebo Služieb alebo ich narúšanie.

Súhlasíte, že nebudete „vytvárať“ ani „zrkadliť“ Webovú lokalitu alebo Mobil ani žiadnu časť Materiálov či Služieb na žiadnom inom serveri alebo internetovom zariadení bez predchádzajúceho písomného súhlasu spoločnosti Samsung. Okrem toho nesmiete používať žiadnu časť Materiálov alebo Služieb v žiadnych meta značkách ani žiadnych iných „skrytých textoch“ bez predchádzajúceho písomného súhlasu spoločnosti Samsung.

Ako sa zúčastniť na certifikácii Expert na Galaxy AI

Používatelia Samsung+

Po prihlásení sa do aplikácie Samsung+ získate prístup ku školiacim modulom. Účasť na kvíze je možná len po dokončení školenia. Po zvládnutí všetkých úrovní kvízu dostanete odznak Expert na Galaxy AI.

Iní používatelia ako používatelia Samsung+

Ak nepoužívate aplikáciu Samsung+, musíte najprv absolvovať online alebo offline školenie poskytované vašou miestnou pridruženou spoločnosťou. Po dokončení školenia sa môžete zúčastniť na kvíze prostredníctvom odkazu, ktorý poskytne spoločnosť Samsung vaše pridruženej spoločnosti. Po zvládnutí všetkých úrovní kvízu dostanete odznak Expert na Galaxy AI.

Kvíz môžete opakovať a prejsť niekoľkokrát, ale získate len jeden odznak.

Každá úroveň kvízu má limit 5 nesprávnych odpovedí. Ak tento limit dosiahnete pred dokončením úrovne, musíte túto úroveň spustiť znova od prvej otázky. Certifikačný kvíz je potrebné absolvovať samostatne. Každé podvádzanie bude mať za následok diskvalifikovanie a zrušenie platnosti výsledkov kvízu. Certifikácia Expert na Galaxy AI je bezplatná.

Súhlas tretích strán a odkazy na iné webové lokality

Webová lokalita, Mobil môžu obsahovať obsah tretích strán alebo odkazy na iné webové lokality alebo mobilné aplikácie. Pretože nemáme pod kontrolou webové lokality alebo mobilné aplikácie tretích strán, uznávate a súhlasíte s tým, že nenesieme zodpovednosť za dostupnosť takých webových lokalít alebo mobilných aplikácií a neschvaľujeme ani nenesieme zodpovednosť za žiaden obsah, reklamu, služby, produkty ani iné materiály, ktoré sú uvedené na takých webových lokalitách alebo mobilných aplikáciách alebo sú z nich dostupné. Uznávate alebo súhlasíte tiež s tým, že spoločnosť Samsung nebude zodpovedať, priamo ani nepriamo, za žiadnu škodu ani stratu spôsobenú alebo údajne spôsobenú alebo spojenú s používaním alebo spoliehaním sa na akýkoľvek obsah, reklamu, služby, produkty alebo iné materiály, ktoré sú uvedené na takých webových lokalitách alebo mobilných aplikáciách alebo sú z nich dostupné. Všetky také webové lokality a mobilné aplikácie budú podliehať osobitným podmienkam používania.

Okrem toho, odkaz na webovú lokalitu tretej strany neznamená, že spoločnosť Samsung prijíma zodpovednosť za obsah alebo používanie takej webovej lokality. Je na vás, aby ste prijali opatrenia na zaistenie toho, že nič z toho, čo si vyberiete na použitie, nebude obsahovať položky ako vírusy, červy, trójske kone a iné položky deštruktívnej povahy.

VŠEOBECNÉ ODMIETNUTIE ZODPOVEDNOSTI

VÝSLOVNE UZNÁVATE A SÚHLASÍTE S TÝM, ŽE POUŽÍVANIE WEBOVEJ LOKALITY, MOBILU ALEBO INÝCH MATERIÁLOV ALEBO SLUŽIEB USKUTOČŇUJETE NA VLASTNÉ RIZIKO A ŽE DO MAXIMÁLNEJ MIERY POVOLENEJ PRÁVNYMI PREDPISMI JE CELÉ RIZIKO ČO SA TÝKA USPOKOJIVEJ KVALITY, VÝKONNOSTI A PRESNOSTI NA VÁS. V MAXIMÁLNEJ MIERE POVOLENEJ PRÁVNYMI PREDPISMI SA WEBOVÁ LOKALITA A MOBIL, MATERIÁLY A SLUŽBY POSKYTUJÚ „TAKÉ AKÉ SÚ“ A NA BÁZE „PODĽA DOSTUPNOSTI“ BEZ ZÁRUKY, PODMIENKY, TERMÍNU, VYHLÁSENIA ALEBO ZÁVÄZKU AKÉHOKOĽVEK TYPU, ČI UŽ VÝSLOVNÉHO ALEBO PREDPOKLADANÉHO. V MAXIMÁLNEJ MIERE POVOLENEJ PRÁVNYMI PREDPISMI SPOLOČNOSŤ SAMSUNG VÝSLOVNE ODMIETA VŠETKY ZÁRUKY, PODMIENKY, TERMÍNY, VYHLÁSENIA A ZÁVÄZKY ČO SA TÝKA WEBOVEJ LOKALITY, MOBILU, MATERIÁLOV A SLUŽIEB, ČI UŽ VÝSLOVNÉ ALEBO PREDPOKLADANÉ, VRÁTANE, ALE NIE VÝHRADNE, ZÁRUK OBCHODOVATEĽNOSTI, USPOKOJIVEJ KVALITY, VHODNOSTI NA KONKRÉTNY ÚČEL, PRESNOSTI, POKOJNÉHO UŽÍVANIA A NEPORUŠENIA PRÁV TRETEJ STRANY. V MAXIMÁLNEJ MIERE POVOLENEJ PRÁVNYMI PREDPISMI SPOLOČNOSŤ SAMSUNG NEZARUČUJE PRESNOSŤ, PLATNOSŤ, VČASNOSŤ, ZÁKONNOSŤ ANI ÚPLNOSŤ ŽIADNEHO MATERIÁLU ALEBO SLUŽBY, KTORÉ SÚ SPRÍSTUPNENÉ PROSTREDNÍCTVOM WEBOVEJ LOKALITY, MOBILU A NEZARUČUJE, ŽE WEBOVÁ LOKALITA alebo MOBIL, MATERIÁLY ALEBO SLUŽBY BUDÚ SPĹŇAŤ VAŠE POŽIADAVKY, ALEBO ŽE PREVÁDZKA WEBOVEJ LOKALITY, MOBILU ALEBO SLUŽIEB BUDE NEPRERUŠENÁ ALEBO BEZ CHÝB. ŽIADNE ODPORÚČANIA ANI INFORMÁCIE, ČI UŽ PÍSOMNÉ ALEBO ÚSTNE, KTORÉ ZÍSKATE PROSTREDNÍCTVOM WEBOVEJ LOKALITY alebo MOBILU ALEBO OD SPOLOČNOSTI SAMSUNG ČI AKEJKOĽVEK SPOLOČNOSTI V RÁMCI SKUPINY SAMSUNG ALEBO PRÍSLUŠNÝCH ČINITEĽOV, ZAMESTNANCOV, RIADITEĽOV ALEBO ZÁSTUPCOV AKÝCHKOĽVEK TAKÝCH SUBJEKTOV (SPOLOČNE „STRANY SAMSUNG“), NEBUDÚ PREDSTAVOVAŤ ŽIADNU ZÁRUKU.

OBMEDZENIE ZODPOVEDNOSTÍ

V MAXIMÁLNEJ MIERE POVOLENEJ PRÁVNYMI PREDPISMI, ZA ŽIADNYCH OKOLNOSTÍ, VRÁTANE NEDBALOSTI, NEBUDE NIESŤ SPOLOČNOSŤ SAMSUNG ZODPOVEDNOSŤ, ČI UŽ NA ZÁKLADE ZMLUVY ALEBO PREČINU, ZA ŽIADNE PRIAME, NEPRIAME, NÁHODNÉ, ZVLÁŠTNE ALEBO NÁSLEDNÉ ŠKODY, STRATU ZISKU, PRÍJMOV, ÚROKOV, OBCHODU ALEBO POŠKODENIE DÁT, NÁKLADY NA PRÁVNEHO ZÁSTUPCU, VÝDAVKY ALEBO AKÉKOĽVEK INÉ ŠKODY VYPLÝVAJÚCE ALEBO VZNIKNUTÉ V SÚVISLOSTI S AKÝMIKOĽVEK INFORMÁCIAMI OBSIAHNUTÝMI ALEBO VYPLÝVAJÚCIMI Z POUŽÍVANIA WEBOVEJ LOKALITY A MOBILU, AKÉHOKOĽVEK MATERIÁLU ALEBO SLUŽBY, KU KTORÝM STE VY ALEBO AKÁKOĽVEK TRETIA STRANA PRISTUPOVALI NA WEBOVEJ LOKALITE A MOBILU, ANI V PRÍPADE, ŽE BOLA UPOZORNENÁ NA MOŽNOSŤ TAKÝCHTO ŠKÔD.

Odškodnenie

Súhlasíte s tým, že odškodníte, budete obhajovať a ochránite Strany Samsung pred škodou vyplývajúcou z akýchkoľvek a všetkých nárokov, ručení, odškodnení, strát, nákladov alebo výdavkov (vrátane primeraných nákladov na právneho zástupcu), ktoré môžu Stranám Samsung vzniknúť v dôsledku alebo v súvislosti s vaším (alebo kohokoľvek, kto používa váš účet) používaním Webovej lokality, Mobilu, Materiálov alebo Služieb alebo porušením týchto Podmienok. Spoločnosť Samsung si vyhradzuje právo, na vlastné náklady, prevziať výhradnú obhajobu a kontrolu nad akoukoľvek záležitosťou, ktorá by inak podliehala odškodneniu z vašej strany, a v takom prípade súhlasíte, že budete so spoločnosťou Samsung spolupracovať pri obhajobe takej záležitosti.

Úprava Podmienok

Vyhradzujeme si právo kedykoľvek upraviť, pridať alebo odstrániť akúkoľvek časť Podmienok v celom rozsahu alebo čiastočne, uverejnením zrevidovaných Podmienok na Webovej lokalite alebo Mobile. Zmena nadobudne účinnosť až po vašom vyjadrení súhlasu s týmito aktualizovanými Podmienkami. V prípade, že s aktualizovanými Podmienkami nesúhlasíte, nemusíte viac Webovú lokalitu alebo Mobil používať.

Rozhodné právo a súdna právomoc

Tieto Podmienky sa riadia zákonmi krajiny, v ktorej sídlite bez ohľadu na rozpory s ustanoveniami zákona. Ak vaše používanie Webovej lokality, Mobilu, Materiálov alebo Služieb predstavuje v krajine vášho bydliska porušenie právnych predpisov, žiadame vás, aby ste NEPOUŽÍVALI Webovú lokalitu, Mobil ani žiadnu časť Materiálov alebo Služieb. Vy nesiete zodpovednosť za dodržiavanie právnych predpisov vašej jurisdikcie (vrátane akýchkoľvek zákonov na kontrolu vývozu).

Všeobecné

Ak si spoločnosť Samsung neuplatní akékoľvek právo alebo ustanovenie v týchto Podmienkach, nebude to znamenať, že sa vzdáva takého práva alebo ustanovenia, pokiaľ to spoločnosť Samsung nepotvrdí a nevyjadrí svoj súhlas písomne. Podmienky (vrátane akýchkoľvek úprav, aktualizácii a doplnkov) predstavujú celú dohodu medzi vami a spoločnosťou Samsung a nahrádzajú všetky predchádzajúce alebo súčasné rokovania, diskusie alebo dohody, ak existujú, medzi vami a spoločnosťou Samsung čo sa týka predmetu tohto dokumentu. Súhlasíte, že tieto Podmienky môžeme na základe vlastného uváženia previesť na tretiu stranu. Nadpisy častí slúžia len na referenčné účely a žiadnym spôsobom nedefinujú, neobmedzujú, neinterpretujú ani neopisujú rozsah príslušnej časti. Ak je akékoľvek ustanovenie Podmienok alebo jeho uplatnenie na akúkoľvek stranu alebo okolnosti vyhlásené alebo považované akýmkoľvek súdom alebo kvázi súdnym orgánom príslušnej jurisdikcie za neplatné, nezákonné alebo nevynútiteľné v akomkoľvek zmysle („Porušujúce ustanovenie“), (i) takéto Porušujúce ustanovenie sa bude považovať za zmenené tak, aby sa čo najviac dosiahol ten istý účel, aký bol zamýšľaný podľa Porušujúceho ustanovenia, v rozsahu povolenom právnymi predpismi, (ii) platnosť, zákonnosť a vynútiteľnosť ostatných ustanovení alebo častí ustanovení uvedených v tomto dokumente tým nesmie byť žiadnym spôsobom ovplyvnená alebo narušená, a (iii) zvyšok Podmienok bude platný a vynútiteľný v rozsahu povolenom príslušnými právnymi predpismi. Ak akékoľvek ustanovenie Podmienok uzná príslušný súd za neplatné, ostatné ustanovenia zostanú plne platné a účinné.

Dátum [2025.01.22]

