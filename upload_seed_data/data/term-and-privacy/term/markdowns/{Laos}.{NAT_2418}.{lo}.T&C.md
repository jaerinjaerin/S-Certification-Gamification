ຂໍ້ກຳນົດການໃຊ້ Galaxy AI Expert Certification 2025



ຂໍ້ກຳນົດການໃຊ້ເຫຼົ່ານີ້ພ້ອມກັບນະໂຍບາຍຄວາມເປັນສ່ວນຕົວຂອງພວກເຮົາທີ່ກຳນົດໄວ້ຂ້າງລຸ່ມນີ້ (“ຂໍ້ກຳນົດ”) ຖືກໃຊ້ລະຫວ່າງ Samsung Electronics Co., Ltd., ເຊິ່ງເປັນບໍລິສັດເກົາຫຼີທີ່ມີສຳນັກງານຢູ່ທີ່ 129 Samsung-Ro, Yeongtong-Gu, Suwon-City, Gyeonggi-Do, 16677, ສາທາລະນະລັດເກົາຫຼີ (ລວມທັງບໍລິສັດໃນເຄືອຂອງຕົນ, “ຊຳຊຸງ”, “ພວກເຮົາ” ຫຼື “ເຮົາ”) ແລະ ທ່ານ ແລະ ຄວບຄຸມການເຂົ້າເຖິງຂອງທ່ານ ຫຼື ໃຊ້ເວັບໄຊທ໌, ແອັບພລິເຄຊັນມືຖື, ເນື້ອໃນ ແລະ ການບໍລິການ (ຕາມທີ່ກຳນົດໄວ້ລຸ່ມນີ້). ກະລຸນາອ່ານຂໍ້ກຳນົດຢ່າງລະອຽດກ່ອນເຂົ້າໃຊ້ ຫຼື ໃຊ້ SamsungPlus(“ເວັບໄຊທ໌” ຫຼື “ມືຖື”). ຖ້າທ່ານບໍ່ເຫັນດີກັບຂໍ້ກຳນົດໃດໜຶ່ງ, ຫ້າມເຂົ້າເຖິງ ຫຼືວ່າໃຊ້ເວັບໄຊທ໌ ແລະ ມືຖື. ການໃຊ້ເວັບໄຊທ໌ ແລະ ມືຖືຂອງທ່ານຖືເປັນການຕົກລົງເຫັນດີຂອງທ່ານຕໍ່ກັບຂໍ້ກຳນົດ.

ການໃຊ້ ແລະ ຂໍ້ຈຳກັດທົ່ວໄປ

ເນື້ອໃນທັງໝົດທີ່ຈັດໃຫ້ໂດຍຊຳຊຸງໃນເວັບໄຊທ໌ ຫຼື ມືຖື (ລວມທັງແຕ່ບໍ່ຈຳກັດເຖິງ, ຂໍ້ມູນ, ຂໍ້ມູນຂ່າວສານ, ເອກະສານ, ຂໍ້ຄວາມ, ການອອກແບບ, ເຄື່ອງໝາຍການຄ້າ, ໂລໂກ້, ກຣາຟິກ, ຮູບ, ໄອຄອນ, ສຽງ, ວິດີໂອ, ລະຫັດ ແລະ ຊອບແວ) (“ເນື້ອໃນ”) ເປັນຊັບສິນສະເພາະຂອງຊຳຊຸງ, ຜູ້ອອກໃບອະນຸຍາດຂອງຕົນ ຫຼື ຜູ້ໃຫ້ບໍລິການເນື້ອໃນຂອງຕົນ ແລະ ໄດ້ຮັບການປົກປ້ອງຕາມກົດໝາຍລິຂະສິດ, ເຄື່ອງໝາຍການຄ້າ ແລະ ກົດໝາຍບັງຄັບໃຊ້ອື່ນໆ. ທ່ານອາດຈະເຂົ້າເຖິງເນື້ອໃນທີ່ມີຢູ່ໃນເວັບໄຊທ໌ ຫຼື ມືຖືພຽງຢ່າງດຽວສຳລັບຈຸດປະສົງຂອງການເຝິກອົບຮົມສຳລັບການຮອງຮັບ SamsungPlus ແລະ ຕ້ອງໄດ້ຮັບການອະນຸຍາດຢ່າງຊັດເຈນຈາກຊຳຊຸງ ໂດຍທີ່ທ່ານບໍ່ໄດ້ແກ້ໄຂ ຫຼື ລຶບແຈ້ງການກ່ຽວກັບລິຂະສິດ, ເຄື່ອງໝາຍການຄ້າ ຫຼື ສິດຄວາມເປັນເຈົ້າຂອງອື່ນໆທີ່ປະກົດຂຶ້ນໃນເນື້ອໃນທີ່ທ່ານເຂົ້າເຖິງ, ກັອບປີ້, ດາວໂຫຼດ ຫຼື ພິມອອກ.



ທ່ານເຫັນດີທີ່ຈະບໍ່ໃຊ້, ສະແດງ, ຜະລິດຊ້ຳ, ສົ່ງຕໍ່, ແກ້ໄຂ, ແຈກຢາຍ, ເຜີຍແຜ່, ຂາຍ, ຈັດພິມ, ສ້າງຜົນງານຕໍ່ອອກມາ, ອອກອາກາດ, ແພ່ ຫຼື ໃຊ້ປະໂຫຍດຈາກເນື້ອໃນໃດໜຶ່ງ, ບໍ່ວ່າທັງໝົດ ຫຼື ບາງສ່ວນ, ບໍ່ວ່າທາງອີເມລ໌ ຫຼືໂດຍວິທີການອື່ນໆໃດໜຶ່ງ, ສຳລັບຈຸດປະສົງອື່ນໆທີ່ນອກເໜືອຈາກຈຸດປະສົງທີ່ກຳນົດໄວ້ໃນທີ່ນີ້ ແລະ ຕ້ອງໄດ້ຮັບອະນຸຍາດຢ່າງຊັດແຈ້ງຈາກຊຳຊຸງ. ການໃຊ້ເວັບໄຊທ໌, ມືຖື, ເນື້ອໃນ ຫຼື ການບໍລິການທີ່ບໍ່ໄດ້ຮັບອະນຸຍາດໃດໜຶ່ງ ອາດຈະເປັນການລະເມີດກົດໝາຍວ່າດ້ວຍລິຂະສິດ, ເຄື່ອງໝາຍການຄ້າ ແລະ ກົດໝາຍບັງຄັບໃຊ້ອື່ນໆ.

ການໃຊ້ທີ່ຖືກຫ້າມ

ທ່ານອາດຈະບໍ່ສາມາດໃຊ້ເວັບໄຊທ໌ ຫຼື ມືຖື, ເນື້ອໃນ ຫຼື ການບໍລິການໃດໜຶ່ງທີ່ໃຫ້ຜ່ານເວັບໄຊທ໌ ຫຼື ມືຖື (“ການບໍລິການ”): (a) ໃນລັກສະນະທີ່ເປັນການລະເມີດກົດໝາຍທ້ອງຖິ່ນ, ກົດໝາຍລັດ, ກົດໝາຍແຫ່ງຊາດ, ກົດໝາຍຕ່າງປະເທດ ຫຼື ກົດໝາຍສາກົນ; (b) ເພື່ອລົບກວນ ຫຼື ເຮັດໃຫ້ເປັນອັນຕະລາຍຕໍ່ບຸກຄົນອື່ນ; (c) ເພື່ອແອບອ້າງບຸກຄົນ ຫຼື ໜ່ວຍງານໃດໜຶ່ງ ຫຼືວ່າ ບິດເບືອນຄວາມຈິງໃນການເຂົ້າຮ່ວມຂອງທ່ານກັບບຸກຄົນ ຫຼື ໜ່ວຍງານອື່ນ; ຫຼື (d) ເພື່ອແຊກແຊງ ຫຼື ລົບກວນເວັບໄຊທ໌, ມືຖື ຫຼື ການບໍລິການ.

ທ່ານເຫັນດີທີ່ຈະບໍ່ “ເຟຣມ” ຫຼື “ສະທ້ອນພາບ” ເວັບໄຊທ໌ ຫຼື ມືຖື ຫຼື ສ່ວນໃດສ່ວນໜຶ່ງຂອງເນື້ອໃນ ຫຼື ການບໍລິການໃນເຊີບເວີອື່ນໆໃດໜຶ່ງ ຫຼື ອຸປະກອນທີ່ໃຊ້ອິນເຕີເນັດໂດຍບໍ່ໄດ້ຮັບການຍິນຍອມທີ່ເປັນລາຍລັກອັກສອນຈາກຊຳຊຸງກ່ອນ. ນອກຈາກນີ້, ທ່ານອາດຈະບໍ່ສາມາດໃຊ້ສ່ວນໃດສ່ວນໜຶ່ງຂອງເນື້ອໃນ ຫຼື ການບໍລິການໃນເມຕາແທັກໃດໜຶ່ງ ຫຼື “ຂໍ້ຄວາມທີ່ຖືກເຊື່ອງ” ອື່ນໆໃດໜຶ່ງໂດຍບໍ່ໄດ້ຮັບການຍິນຍອມເປັນລາຍລັກອັກສອນຈາກຊຳຊຸງກ່ອນ.



ວິທີການເຂົ້າຮ່ວມ Galaxy AI Expert Certification



ຜູ້ໃຊ້ Samsung+

ຫຼັງຈາກເຂົ້າສູ່ລະບົບແອັບ Samsung+ ແລ້ວ, ທ່ານສາມາດເຂົ້າເຖິງໂມດູນການຝຶກອົບຮົມໄດ້. ການເຂົ້າຮ່ວມໃນແບບທົດສອບຈະຖືກອະນຸຍາດຫຼັງຈາກສຳເລັດການຝຶກອົບຮົມເທົ່ານັ້ນ. ເມື່ອທ່ານຜ່ານທຸກດ້ານໃນແບບທົດສອບແລ້ວ, ທ່ານຈະໄດ້ຮັບຫຼຽນ Galaxy AI Expert Certification.



ຜູ້ໃຊ້ທີ່ບໍ່ໃຊ້ Samsung+

ຖ້າທ່ານຈະບໍ່ໃຊ້ແອັບ Samsung+, ກ່ອນອື່ນທ່ານຈະຕ້ອງສຳເລັດການຝຶກອົບຮົມແບບອອນໄລນ໌ ຫຼື ອອຟໄລນ໌ທີ່ຈັດໃຫ້ໂດຍບໍລິສັດສາຂາໃນທ້ອງຖິ່ນຂອງທ່ານ. ຫຼັງຈາກໄດ້ສຳເລັດການຝຶກອົບຮົມແລ້ວ, ທ່ານສາມາດເຂົ້າຮ່ວມໃນແບບທົດສອບຜ່ານລິ້ງທີ່ຊຳຊຸງຈັດໃຫ້ກັບບໍລິສັດສາຂາຂອງທ່ານ. ເມື່ອທ່ານຜ່ານທຸກດ້ານໃນແບບທົດສອບແລ້ວ, ທ່ານຈະໄດ້ຮັບຫຼຽນ Galaxy AI Expert Certification.



ເປັນໄປໄດ້ທີ່ຈະເຮັດແບບທົດສອບຊ້ຳ ແລະ ຜ່ານໄດ້ຫຼາຍຄັ້ງ, ແຕ່ຈະໄດ້ຮັບປ້າຍພຽງໜຶ່ງອັນເທົ່ານັ້ນ.

ແຕ່ລະດ້ານຂອງແບບທົດສອບມີຂີດຈຳກັດຂອງຄຳຕອບທີ່ຜິດຫ້າຂໍ້. ຖ້າຮອດຂີດຈຳກັດນີ້ກ່ອນສຳເລັດດ້ານໃດໜຶ່ງ, ຈະຕ້ອງເລີ່ມຕົ້ນດ້ານນັ້ນຄືນໃໝ່ຕັ້ງແຕ່ຄຳຖາມທຳອິດ. ແບບທົດສອບການຮັບຮອງຈະຕ້ອງສຳເລັດເປັນລາຍບຸກຄົນ. ການໂກງໃດໆຈະສົ່ງຜົນໃຫ້ມີການຕັດສິດ ແລະ ຜົນແບບທົດສອບຈະຖືເປັນໂມຄະ. Galaxy AI Expert Certification ນັ້ນບໍ່ມີຄ່າໃຊ້ຈ່າຍ.



ເນື້ອໃນຂອງພາກສ່ວນທີສາມ ແລະ ລິ້ງໄປຍັງເວັບໄຊທ໌ອື່ນໆ

ເວັບໄຊທ໌ ຫຼື ມືຖືອາດມີເນື້ອໃນຂອງພາກສ່ວນທີສາມ ຫຼື ລິ້ງໄປຍັງເວັບໄຊທ໌ ຫຼື ແອັບພລິເຄຊັນມືຖືອື່ນໆ. ເພາະວ່າພວກເຮົາບໍ່ມີການຄວບຄຸມເວັບໄຊທ໌ ຫຼື ແອັບພລິເຄຊັນມືຖືຂອງພາກສ່ວນທີສາມ, ທ່ານຮັບຮູ້ ແລະ ເຫັນດີວ່າ ພວກເຮົາຈະບໍ່ຮັບຜິດຊອບຕໍ່ຄວາມພ້ອມໃຊ້ງານຂອງເວັບໄຊທ໌ ຫຼື ແອັບພລິເຄຊັນມືຖືດັ່ງກ່າວ ແລະ ບໍ່ຮັບຮອງ ແລະ ບໍ່ຮັບຜິດຊອບຕໍ່ເນື້ອໃນ, ການໂຄສະນາ, ການບໍລິການ, ຜະລິດຕະພັນ ຫຼື ເນື້ອໃນອື່ນໆໃນ ຫຼື ມີຢູ່ຈາກເວັບໄຊທ໌ ຫຼື ແອັບພລິເຄຊັນດັ່ງກ່າວ. ນອກຈາກນີ້ ທ່ານຍັງຮັບຮູ້ ແລະ ເຫັນດີວ່າ ຊຳຊຸງຈະບໍ່ຮັບຜິດຊອບໂດຍທາງກົງ ຫຼື ໂດຍທາງອ້ອມຕໍ່ກັບຄວາມເສຍຫາຍ ຫຼື ການສູນເສຍໃດໜຶ່ງທີ່ເກີດຈາກ ຫຼື ຖືກກ່າວຫາວ່າເກີດຈາກ ຫຼື ກ່ຽວໃນເລື່ອງກັບການໃຊ້ ຫຼື ການອາໄສເນື້ອໃນ, ການໂຄສະນາ, ການບໍລິການ, ຜະລິດຕະພັນ ຫຼື ເນື້ອໃນອື່ນໆໃນ ຫຼື ມີຢູ່ຈາກເວັບໄຊທ໌ ຫຼື ແອັບພລິເຄຊັນມືຖືດັ່ງກ່າວ. ເວັບໄຊທ໌ ແລະ ແອັບພລິເຄຊັນມືຖືທັງໝົດດັ່ງກ່າວຈະຢູ່ພາຍໃຕ້ຂໍ້ກຳນົດການໃຊ້ງານທີ່ແຍກກັນ.



ນອກຈາກນີ້, ການລິ້ງຫາເວັບໄຊທ໌ຂອງພາກສ່ວນທີສາມບໍ່ໄດ້ໝາຍຄວາມວ່າ ຊຳຊຸງຍອມຮັບຄວາມຮັບຜິດຊອບໃດໆຕໍ່ເນື້ອໃນ ຫຼື ການໃຊ້ເວັບໄຊທ໌ດັ່ງກ່າວ. ມັນຂຶ້ນຢູ່ກັບທ່ານທີ່ຈະໃຊ້ຄວາມລະມັດລະວັງ ເພື່ອຮັບປະກັນວ່າສິ່ງທີ່ທ່ານເລືອກລາຍການສຳລັບການໃຊ້ຂອງທ່ານແມ່ນບໍ່ຕ້ອງເສຍຄ່າໃຊ້ຈ່າຍໃດໆ ເຊັ່ນ ໄວຣັສ, ໜອນ, trojans ແລະ ລາຍການອື່ນໆທີ່ມີລັກສະນະເພື່ອທຳລາຍ.

ການປະຕິເສດຄວາມຮັບຜິດຊອບທົ່ວໄປ

ທ່ານຮັບຮູ້ ແລະ ເຫັນດີຢ່າງແຈ່ມແຈ້ງວ່າ ການໃຊ້ເວັບໄຊທ໌, ມືຖື ຫຼື ເນື້ອໃນ ຫຼື ການບໍລິການໃດໜຶ່ງເປັນຄວາມສ່ຽງຂອງທ່ານໂດຍສິ້ນເຊີງ ແລະ ໃນຂອບເຂດສູງສຸດທີ່ກົດໝາຍອະນຸຍາດທ່ານເປັນຮັບຜິດຮອບເອງສຳລັບຄວາມສ່ຽງທັງໝົດເຊັ່ນ ລະດັບຄວາມເພິ່ງພໍໃຈດ້ານຄຸນນະພາບ, ປະສິດທິພາບການໃຊ້ງານ ແລະຄວາມຖືກຕ້ອງແມ້ນຍຳ. ໃນຂອບເຂດສູງສຸດທີ່ກົດໝາຍອະນຸຍາດ, ເວັບໄຊທ໌ ແລະ ມືຖື, ເນື້ອໃນ ແລະ ການບໍລິການຖືກຈັດໃຫ້ “ຕາມສະພາບ” ແລະ “ຕາມທີ່ມີຢູ່” ໂດຍປາສະຈາກການຮັບປະກັນ, ເງື່ອນໄຂ, ຂໍ້ກຳນົດ, ການເປັນຕົວແທນ ຫຼື ການຮັບພາລະໃດໆ, ບໍ່ວ່າຈະໂດຍການສະແດງອອກ ຫຼື ການບໍ່ສະແດງອອກ. ໃນຂອບເຂດສູງສຸດທີ່ກົດໝາຍອະນຸຍາດ, ຊຳຊຸງຂໍປະຕິເສດຄວາມຮັບຜິດຊອບທັງໝົດໂດຍແຈ່ມແຈ້ງຕໍ່ການຮັບປະກັນ, ເງື່ອນໄຂ, ຂໍ້ກຳນົດ, ການເປັນຕົວແທນ ແລະ ການຮັບພາລະຕ່າງໆທັງໝົດທີ່ກ່ຽວຂ້ອງກັບເວັບໄຊທ໌, ມືຖື, ເນື້ອໃນ ແລະ ການບໍລິການ, ບໍ່ວ່າຈະໂດຍການສະແດງອອກ ຫຼື ບໍ່ສະແດງອອກ, ລວມທັງແຕ່ບໍ່ຈຳກັດເຖິງ ການຮັບປະກັນການໃຊ້ປະໂຫຍດເຊີງການຄ້າ, ຄວາມເພິ່ງພໍໃຈຄຸນນະພາບ, ຄວາມເໝາະສົມສຳລັບຈຸດປະສົງສະເພາະ, ຄວາມຖືກຕ້ອງ, ການໃຊ້ຊີວິດທີ່ງຽບສະຫງົບ ແລະ ການບໍ່ລ່ວງລ້ຳສິດທິຂອງພາກສ່ວນທີສາມ. ໃນຂອບເຂດສູງສຸດທີ່ກົດໝາຍອະນຸຍາດ, ຊຳຊຸງບໍ່ຮັບປະກັນຄວາມຖືກຕ້ອງ, ການໃຊ້ໄດ້, ການຕົງຕໍ່ເວລາ, ຄວາມຖືກຕ້ອງຕາມກົດໝາຍ ຫຼື ຄວາມສົມບູນແບບຂອງເນື້ອໃນໃດໜຶ່ງ ຫຼື ການບໍລິການໃດໆທີ່ມີຢູ່ຜ່ານເວັບໄຊທ໌ມືຖື ແລະ ບໍ່ຮັບປະກັນວ່າ ເວັບໄຊທ໌, ມືຖື, ເນື້ອໃນ ຫຼື ການບໍລິການຈະຕອບສະໜອງຄວາມຕ້ອງການຂອງທ່ານ ຫຼື ການໃຊ້ງານເວັບໄຊທ໌, ມືຖື ຫຼື ການບໍລິການຈະບໍ່ຖືກຂັດຈັງຫວະ ຫຼື ບໍ່ມີຂໍ້ຂັດຂ້ອງໃດໆ. ບໍ່ມີຄຳແນະນຳ ຫຼື ຂໍ້ມູນ, ບໍ່ວ່າຈະເປັນລາຍລັກອັກສອນ ຫຼື ປາກເປົ່າທີ່ທ່ານໄດ້ຮັບຜ່ານເວັບໄຊທ໌ ຫຼື ມືຖື ຫຼື ຈາກຊຳຊຸງ ຫຼື ບໍລິສັດໃດໜຶ່ງພາຍໃນກຸ່ມບໍລິສັດຊຳຊຸງ ຫຼື ພະນັກງານ, ລູກຈ້າງ, ຜູ້ອຳນວຍການ ຫຼື ຕົວແທນຂອງໜ່ວຍງານດັ່ງກ່າວໃດໜຶ່ງທີ່ກ່ຽວຂ້ອງ (ເຊິ່ງເອີ້ນລວມກັນວ່າ, “ຝ່າຍຊຳຊຸງ”) ຈະສ້າງການຮັບປະກັນໃດໜຶ່ງ.

ຂໍ້ຈຳກັດຄວາມຮັບຜິດຊອບ

ໃນຂອບເຂດສູງສຸດທີ່ກົດໝາຍອະນຸຍາດ, ບໍ່ວ່າຈະຢູ່ພາຍໃຕ້ກໍລະນີໃດໆ, ລວມທັງການປະໝາດ, ຊຳຊຸງຈະບໍ່ຮັບຜິດຊອບຕໍ່ຄວາມເສຍຫາຍ, ຄວາມສູນເສຍທີ່ເກີດຂຶ້ນ, ບໍ່ວ່າຈະຢູ່ໃນສັນຍາ ຫຼື ການລະເມີດໃດໆ, ບໍ່ວ່າໂດຍທາງກົງ ຫຼື ທາງອ້ອມ, ໂດຍບັງເອີນ, ໂດຍພິເສດ ຫຼື ໂດຍຜົນສືບເນື່ອງ ຫຼື ກ່ຽວຂ້ອງໃນເລື່ອງຂອງຂໍ້ມູນທີ່ມີຢູ່ໃດໜຶ່ງ ຫຼື ເປັນຜົນຂອງການໃຊ້ເວັບໄຊທ໌ ແລະ ມືຖື, ເນື້ອໃນ ຫຼື ການບໍລິການໃດໜຶ່ງທີ່ທ່ານເຂົ້າເຖິງ ຫຼື ພາກສ່ວນທີສາມໃດໜຶ່ງໃນເວັບໄຊທ໌ ແລະ ມືຖື, ເຖິງແມ່ນວ່າຈະໄດ້ຮັບການແຈ້ງເຖິງຄວາມເປັນໄປໄດ້ຂອງຄວາມເສຍຫາຍດັ່ງກ່າວກໍ່ຕາມ.





ການຊົດໃຊ້ຄ່າເສຍຫາຍ

ທ່ານເຫັນດີທີ່ຈະຊົດໃຊ້ຄ່າເສຍຫາຍ, ປົກປ້ອງ ແລະ ບໍ່ໃຫ້ມີຄວາມອັນຕະລາຍຕໍ່ຝ່າຍຊຳຊຸງແລະຄັດຄ້ານບາງສ່ວນ ຫລື ທຸກໆການຮຽກຮ້ອງ, ຄວາມຮັບຜິດຊອບ, ຄວາມເສຍຫາຍ, ການສູນເສຍ, ຄ່າເສຍຫາຍ ຫຼື ຄ່າໃຊ້ຈ່າຍ (ລວມທັງຄ່າທະນາຍທີ່ສົມເຫດສົມຜົນ) ທີ່ຝ່າຍຊຳຊຸງອາດມີລາຍຈ່າຍທີ່ເປັນຜົນເກີດຈາກການໃຊ້ເວັບໄຊທ໌, ມືຖື, ເນື້ອໃນ ຫຼື ການບໍລິການ ຫຼື ການລະເມີດຂໍ້ກຳນົດເຫຼົ່ານີ້ຂອງທ່ານ (ຫຼື ໃຜກໍ່ຕາມທີ່ໃຊ້ບັນຊີຂອງທ່ານ). ຊຳຊຸງຂໍສະຫງວນສິດໃນຄ່າໃຊ້ຈ່າຍຂອງຕົນເອງ, ໃຫ້ຖືວ່າເປັນການປົກປ້ອງ ແລະ ການຄວບຄຸມເລື່ອງໃດໜຶ່ງທີ່ມີລັກສະນະຜູກຂາດທີ່ຢູ່ພາຍໃຕ້ການຊົດໃຊ້ຄ່າເສຍຫາຍໂດຍທ່ານ ແລະ ໃນກໍລະນີເຊັ່ນນັ້ນ ທ່ານເຫັນດີທີ່ຈະໃຫ້ຄວາມຮ່ວມມືກັບຊຳຊຸງໃນການປ້ອງກັນເລື່ອງດັ່ງກ່າວ.

ການແກ້ໄຂຂໍ້ກຳນົດ

ພວກເຮົາຂໍສະຫງວນສິດໃນການແກ້ໄຂ, ເພີ່ມ ຫຼື ເອົາສ່ວນໃດສ່ວນໜຶ່ງ ຫຼື ສ່ວນທັງໝົດ ຂອງຂໍ້ກຳນົດອອກໄດ້ທຸກເວລາ ໂດຍການໂພສທ໌ຂໍ້ກຳນົດທີ່ແກ້ໄຂໃນເວັບໄຊທ໌ ຫຼື ມືຖື. ການປ່ຽນແປງໃດໜຶ່ງຈະມີຜົນບັງຄັບໃຊ້ສະເພາະເມື່ອທ່ານຍອມຮັບຂໍ້ກຳນົດທີ່ອັບເດດເຫຼົ່ານີ້ເທົ່ານັ້ນ. ໃນກໍລະນີທີ່ທ່ານບໍ່ເຫັນດີກັບຂໍ້ກຳນົດທີ່ອັບເດດດັ່ງກ່າວ, ທ່ານອາດບໍ່ໃຊ້ເວັບໄຊທ໌ ແລະ ມືຖືອີກຕໍ່ໄປ.

ກົດໝາຍບັງຄັບໃຊ້ ແລະ ເຂດອຳນາດ

ຂໍ້ກຳນົດເຫຼົ່ານີ້ຢູ່ພາຍໃຕ້ກົດໝາຍຂອງເຂດອຳນາດບ່ອນທີ່ທ່ານເປັນຜູ້ຢູ່ອາໄສ, ໂດຍບໍ່ຕ້ອງຄຳນຶງເຖິງຂໍ້ຂັດແຍ່ງຂອງບົດບັນຍັດຂອງກົດໝາຍ. ຖ້າການໃຊ້ເວັບໄຊທ໌, ມືຖື, ເນື້ອໃນ ຫຼື ການບໍລິການຂອງທ່ານເປັນການລະເມີດກົດໝາຍຂອງສະຖານທີ່ທີ່ທ່ານອາໄສຢູ່, ພວກເຮົາຂໍໃຫ້ທ່ານຢ່າໃຊ້ເວັບໄຊທ໌, ມືຖື ຫຼື ສ່ວນໃດສ່ວນໜຶ່ງຂອງເນື້ອໃນ ຫຼື ການບໍລິການ. ທ່ານຕ້ອງຮັບຜິດຊອບຕໍ່ການປະຕິບັດຕາມກົດໝາຍໃນເຂດອຳນາດຂອງທ່ານ (ລວມທັງກົດໝາຍການຄວບຄຸມການສົ່ງອອກໃດໜຶ່ງ).

ທົ່ວໄປ

ຄວາມລົ້ມເຫຼວຂອງຊຳຊຸງໃນການບັງຄັບໃຊ້ສິດ ຫຼື ບົດບັນຍັດໃດໆໃນຂໍ້ກຳນົດ ຈະບໍ່ຖືວ່າເປັນການສະຫຼະສິດ ຫຼື ບົດບັນຍັດດັ່ງກ່າວ ເວັ້ນແຕ່ໄດ້ຮັບການຮັບຮູ້ ແລະ ເຫັນດີໂດຍຊຳຊຸງເປັນລາຍລັກອັກສອນ. ຂໍ້ກຳນົດ (ລວມທັງການແກ້ໄຂ, ການອັບເດດ ແລະ ການເພີ່ມຕື່ມໃດໜຶ່ງ) ສ້າງຂໍ້ຕົກລົງທັງໝົດລະຫວ່າງທ່ານ ແລະ ຊຳຊຸງ ແລະ ແທນທີ່ການເຈລະຈາ, ການສົນທະນາ, ການຕົກລົງທີ່ເກີດຂຶ້ນກ່ອນໜ້າ ຫຼື ພ້ອມກັນທັງໝົດ, ຖ້າມີ, ລະຫວ່າງທ່ານກັບຊຳຊຸງກ່ຽວກັບເລື່ອງທີ່ກ່າວມານັ້ນ. ທ່ານເຫັນດີວ່າ ຂໍ້ກຳນົດເຫຼົ່ານີ້ອາດຈະໄດ້ຮັບການມອບໃຫ້ແກ່ພາກສ່ວນທີສາມໂດຍພວກເຮົາຕາມເຫັນສົມຄວນຂອງພວກເຮົາແຕ່ພຽງຜູ້ດຽວ. ສ່ວນຫົວມີໄວ້ເພື່ອຈຸດປະສົງໃນການອ້າງອີງເທົ່ານັ້ນ ແລະ ບໍ່ມີການແບ່ງເຂດ, ຈຳກັດ, ແປຄວາມໝາຍ ຫຼື ອະທິບາຍຂອບເຂດຂອງສ່ວນດັ່ງກ່າວ. ຖ້າບົດບັນຍັດໃດໜຶ່ງໃນຂໍ້ກຳນົດ ຫຼື ການບັງຄັບໃຊ້ຂໍ້ກຳນົດດັ່ງກ່າວກັບຝ່າຍໃດໜຶ່ງ ຫຼື ສະຖານະການໃດໜຶ່ງຈະໄດ້ຮັບການປະກາດແຈ້ງ, ຫຼື ພິຈາລະນາໂດຍສານໃດໜຶ່ງ ຫຼື ຜູ້ມີອຳນາດທີ່ຄ້າຍກັນກັບເຂດອຳນາດສານ ຈະເປັນໂມຄະ, ຜິດກົດໝາຍ ຫຼື ບໍ່ມີຜົນບັງຄັບໃຊ້ໃນສ່ວນໃດໆ (“ບົດບັນຍັດວ່າດ້ວຍການກະທຳຜິດກົດໝາຍ”), (i) ບົດບັນຍັດວ່າດ້ວຍການກະທຳຜິດກົດໝາຍດັ່ງກ່າວຈະຖືກລົງຄວາມເຫັນໃຫ້ແກ້ໄຂ ເພື່ອໃຫ້ບັນລຸເປົ້າໝາຍເທົ່າທີ່ຈະເປັນໄປໄດ້, ໃຫ້ມີຈຸດປະສົງດຽວກັນຕາມທີ່ກຳນົດໄວ້ພາຍໃຕ້ບົດບັນຍັດວ່າດ້ວຍການກະທຳຜິດກົດໝາຍ, ໃນຂອບເຂດທີ່ກົດໝາຍອະນຸຍາດ; (ii) ຄວາມມີຜົນທາງກົດໝາຍ, ຄວາມຖືກຕ້ອງຕາມກົດໝາຍ ແລະ ການບັງຄັບໃຊ້ບົດບັນຍັດທີ່ເຫຼືອຢູ່ ຫຼື ສ່ວນໃດສ່ວນໜຶ່ຂອງບົດບັນຍັດທີ່ມີຢູ່ໃນເອກະສານສະບັບນີ້ ຈະບໍ່ໄດ້ຮັບຜົນກະທົບ ຫຼື ໃຊ້ບໍ່ໄດ້ແຕ່ຢ່າງໃດ; ແລະ (iii) ສ່ວນທີ່ເຫຼືອຂອງຂໍ້ກຳນົດຈະມີຜົນບັງຄັບໃຊ້ ແລະ ສາມາດບັງຄັບໃຊ້ໃນຂອບເຂດທີ່ໄດ້ຮັບອະນຸຍາດຕາມກົດໝາຍທີ່ກ່ຽວຂ້ອງ. ຖ້າສານໃນເຂດອຳນາດທີ່ມີຄວາມຊຳນານພົບວ່າ ບົດບັນຍັດໃດໜຶ່ງໃນຂໍ້ກຳນນົດໃຊ້ບໍ່ໄດ້, ບົດບັນຍັດທີ່ເຫຼືອຈະຍັງຄົງມີຜົນບັງຄັບໃຊ້ຢ່າງສົມບູນ.



ລົງວັນທີ [2025.01.22]

